{
  "content": "嘹唳遗踪去，澄明物掩难。喷开山面碧，飞落寺门寒。 \n汲引随瓶满，分流逐处安。幽虫乘叶过，渴狖拥条看。 \n上有危峰叠，旁宜怪石盘。冷吞双树影，甘润百毛端。 \n异早闻镌玉，灵终别建坛。潇湘在何处，终日自波澜。",
  "dynasty": "唐代",
  "id": 44650,
  "name": "题鹤鸣泉八韵",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}