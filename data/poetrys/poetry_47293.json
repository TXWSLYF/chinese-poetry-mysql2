{
  "content": "寂寞芳菲暗度，岁华如箭堪惊。缅想旧欢多少事， \n转添春思难平。曲槛丝垂金柳，小窗弦断银筝¤ \n深院空闻燕语，满园闲落花轻。一片相思休不得， \n忍教长日愁生。谁见夕阳孤梦，觉来无限伤情。 \n无语残妆澹薄，含羞亸袂轻盈。几度香闺眠过晓， \n绮窗疏日微明。云母帐中偷惜，水精枕上初惊¤ \n笑靥嫩疑花拆，愁眉翠敛山横。相望只教添怅恨， \n整鬟时见纤琼。独倚朱扉闲立，谁知别有深情。",
  "dynasty": "唐代",
  "id": 47293,
  "name": "何满子",
  "poet": {
    "desc": "[约公元九四七年前后在世]字不详，蜀人。生卒年均不详，约后晋高祖天福中前后在世。曾为后蜀秘书监。熙震善为词，今存二十九首，（见《唐五代词》）辞多华丽。",
    "id": 309,
    "name": "毛熙震",
    "star": 0
  },
  "star": 1,
  "tags": []
}