{
  "content": "故人美酒胜浊醪，故人清词合风骚。长歌满酌惟吾曹， \n高谈正可挥麈毛。半醉忽然持蟹螯，洛阳告捷倾前后。 \n武侯腰间印如斗，郎官无事时饮酒。杯中绿蚁吹转来， \n瓮上飞花拂还有。前年持节将楚兵，去年留司在东京， \n今年复拜二千石，盛夏五月西南行。彭门剑门蜀山里， \n昨逢军人劫夺我，到家但见妻与子。 \n赖得饮君春酒数十杯，不然令我愁欲死。",
  "dynasty": "唐代",
  "id": 10260,
  "name": "同河南李少尹毕员外宅夜饮时洛阳告捷遂作春酒歌",
  "poet": {
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。",
    "id": 227,
    "image": "https://raw.githubusercontent.com/hujiaweibujidao/poetry/master/image/image_227.jpg",
    "name": "高适",
    "star": 0
  },
  "star": 1,
  "tags": []
}