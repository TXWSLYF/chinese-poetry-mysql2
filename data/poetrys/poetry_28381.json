{
  "content": "刘项持兵鹿未穷，自乘黄屋岛夷中。南来作尉任嚣力， \n北向称臣陆贾功。箫鼓尚陈今世庙，旌旗犹镇昔时宫。 \n越人未必知虞舜，一奏薰弦万古风。",
  "dynasty": "唐代",
  "id": 28381,
  "name": "登尉佗楼",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 6,
  "tags": []
}