{
  "content": "刺婺廉闽动帝台，唯将清净作梯媒。绿沈枪卓妖星落， \n白玉壶澄苦雾开。仁爱久悬溪上月，恩光又发岭头梅。 \n天资刘邵龚黄笔，神助韩彭卫霍才。古驿剑江分掩映， \n画旗花舫下喧豗.凤麟帟幕芙蓉坼，洞壑清威霹雳来。 \n礼乐封疆添礼乐，尘埃时节勿尘埃。荔支花下驱千骑， \n薝卜林中礼万回。视事蛮奴磨玉砚，邀宾海月射金杯。 \n讴歌合合千门乐，鼙角雄雄一阁雷。君父恩深头早白， \n子孙荣袭日难陪。东阳缁素如何好，空向生祠祝上台。",
  "dynasty": "唐代",
  "id": 44473,
  "name": "送郑使君",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}