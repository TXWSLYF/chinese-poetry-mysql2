{
  "content": "惸惸孤形影，悄悄独游心。以此从王事，常与子同衾。 \n别离三河间，征战二庭深。胡天夜雨霜，胡雁晨南翔。 \n节物感离居，同衾违故乡。南归日将远，北方尚蓬飘。 \n孟秋七月时，相送出外郊。海风吹凉木，边声响梢梢。 \n勤役千万里，将临五十年。心事为谁道，抽琴歌坐筵。 \n一弹再三叹，宾御泪潺湲。送君竟此曲，从兹长绝弦。",
  "dynasty": "唐代",
  "id": 4082,
  "name": "拟古赠陈子昂",
  "poet": {
    "desc": "乔知之，唐（公元？年至六九七年）名不详，同州冯翊人。生年不详，卒于唐武后神功元年。与弟侃、备并以文词知名，知之尤有俊才，所作诗歌，时人多吟咏之。武后时，除右补阙。迁左司郎中。有婢名窈娘，美丽善歌舞，为武承嗣所夺。知之怨惜，因作绿珠篇以寄情，密送于窈娘。窈娘感愤，投井自杀。承嗣于衣带中见其诗，大恨，因讽酷吏罗织诛之。",
    "id": 1877,
    "name": "乔知之",
    "star": 0
  },
  "star": 1,
  "tags": []
}