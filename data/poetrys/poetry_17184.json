{
  "content": "上人远自西天竺，头陀行遍国朝寺。口翻贝叶古字经， \n手持金策声泠泠。护法护身唯振锡，石濑云溪深寂寂。 \n乍来松径风更寒，遥映霜天月成魄。后夜空山禅诵时， \n寥寥挂在枯树枝。真法常传心不住，东西南北随缘路。 \n佛川此去何时回，应真莫便游天台。",
  "dynasty": "唐代",
  "id": 17184,
  "name": "锡杖歌送明楚上人归佛川",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 1,
  "tags": []
}