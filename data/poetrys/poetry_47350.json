{
  "content": "月华如水笼香砌，金镮碎撼门初闭。寒影堕高檐， \n钩垂一面帘¤ \n碧烟轻袅袅，红战灯花笑。即此是高唐，掩屏秋梦长。 \n花冠频鼓墙头翼，东方澹白连窗色。门外早莺声， \n背楼残月明¤ \n薄寒笼醉态，依旧铅华在。握手送人归，半拖金缕衣。 \n小庭花落无人扫，疏香满地东风老。春晚信沉沉， \n天涯何处寻¤ \n晓堂屏六扇，眉共湘山远。争奈别离心，近来尤不禁。 \n青岩碧洞经朝雨，隔花相唤南溪去。一只木兰船， \n波平远浸天¤ \n扣船惊翡翠，嫩玉抬香臂。红日欲沈西，烟中遥解觿。 \n木绵花映丛祠小，越禽声里春光晓。铜鼓与蛮歌， \n南人祈赛多¤ \n客帆风正急，茜袖偎樯立。极浦几回头，烟波无限愁。",
  "dynasty": "唐代",
  "id": 47350,
  "name": "菩萨蛮",
  "poet": {
    "desc": "孙光宪（901-968），字孟文，自号葆光子，属鸡，出生在陵州贵平（今属四川省仁寿县东北的向家乡贵坪村）。仕南平三世，累官荆南节度副使、朝议郎、检校秘书少监，试御史中丞。入宋，为黄州刺史。太祖乾德六年卒。《宋史》卷四八三、《十国春秋》卷一○二有传。孙光宪“性嗜经籍，聚书凡数千卷。或手自钞写，孜孜校雠，老而不废”。著有《北梦琐言》、《荆台集》、《橘斋集》等，仅《北梦琐言》传世。词存八十四首，风格与“花间”的浮艳、绮靡有所不同。刘毓盘辑入《唐五代宋辽金元名家词集六十种》中，又有王国维缉《孙中丞词》一卷。",
    "id": 455,
    "image": "https://raw.githubusercontent.com/hujiaweibujidao/poetry/master/image/image_455.jpg",
    "name": "孙光宪",
    "star": 0
  },
  "star": 2,
  "tags": []
}