{
  "content": "日照香尘逐马蹄，风吹浪溅几回堤。无穷罗绮填花径， \n大半笙歌占麦畦。落絮却笼他树白，娇莺更学别禽啼。 \n只缘频燕蓬洲客，引得游人去似迷。",
  "dynasty": "唐代",
  "id": 36223,
  "name": "曲江",
  "poet": {
    "desc": "章碣(836—905年)，唐代诗人，字丽山，章孝标之子。唐乾符三年(876年)进士。乾符中，侍郎高湘自长沙携邵安石（广东连县人）来京，高湘主持考试，邵安石及第。",
    "id": 555,
    "name": "章碣",
    "star": 0
  },
  "star": 6,
  "tags": []
}