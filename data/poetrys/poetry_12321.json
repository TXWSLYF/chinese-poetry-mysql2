{
  "content": "未央宫殿金开钥，诏引贤良卷珠箔。花间赐食近丹墀， \n烟里挥毫对青阁。万年枝影转斜光，三道先成君激昂。 \n谷永直言身不顾，郤诜高第转名香。绿槐阴阴出关道， \n上有蝉声下秋草。奴子平头骏马肥，少年白皙登王畿。 \n五侯客舍偏留宿，一县人家争看归。南向千峰北临水， \n佳期赏地应穷此。赋诗或送郑行人，举酒常陪魏公子。 \n自怜寂寞会君稀，犹著前时博士衣。我欲低眉问知己， \n若将无用废东归。",
  "dynasty": "唐代",
  "id": 12321,
  "name": "别汜水县尉",
  "poet": {
    "desc": "韩翃，唐代诗人。字君平，南阳（今河南南阳）人。是“大历十才子”之一。天宝13年（754）考中进士，宝应年间在淄青节度使侯希逸幕府中任从事，后随侯希逸回朝，闲居长安十年。建中年间，因作《寒食》诗被唐德宗所赏识，因而被提拔为中书舍人。韩翃诗笔法轻巧，写景别致，在当时传诵很广。",
    "id": 473,
    "image": "https://raw.githubusercontent.com/hujiaweibujidao/poetry/master/image/image_473.jpg",
    "name": "韩翃",
    "star": 0
  },
  "star": 1,
  "tags": []
}