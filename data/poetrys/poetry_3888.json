{
  "content": "鼎臣休浣隙，方外结遥心。别业青霞境，孤潭碧树林。 \n每驰东墅策，遥弄北溪琴。帝眷纾时豫，台园赏岁阴。 \n移銮明月沼，张组白云岑。御酒瑶觞落，仙坛竹径深。 \n三光悬圣藻，五等冠朝簪。自昔皇恩感，咸言独自今。",
  "dynasty": "唐代",
  "id": 3888,
  "name": "侍宴韦嗣立山庄应制",
  "poet": {
    "desc": "徐彦伯（？—714），名洪，以字行，兖州瑕丘人。七岁能为文，对策高第。调永寿尉，蒲州司兵参军。时司户韦暠善判，司士李亘工书，而彦伯属辞，称河东三绝。屡迁给事中，预修《三教珠英》。由宗正卿出为齐州刺史，移蒲州，擢修文馆学士、工部侍郎，历太子宾客卒。",
    "id": 516,
    "name": "徐彦伯",
    "star": 0
  },
  "star": 1,
  "tags": []
}