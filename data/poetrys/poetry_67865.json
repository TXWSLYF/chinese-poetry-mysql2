{
  "content": "直节傲山雪，偃画咏松风。天香真色来报，春信月明中。六七日分景纬，五百年间英气，相值产维崧。君子中庸也，天下有胡公。 \n把州麾，将漕计，简渊衷。淳熙新政，往风虎，趁云龙。底用玉卮卜寿，看取天然难老，高竹与长松。更有红梅实，调鼎告成功。",
  "dynasty": "宋代",
  "id": 67865,
  "name": "水调歌头",
  "poet": {
    "id": 0,
    "name": "甄良友",
    "star": 0
  },
  "star": 1,
  "tags": []
}