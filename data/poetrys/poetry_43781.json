{
  "content": "楚山有石郢人琢，琢成长枕知是玉。全疑冰片坐恐销， \n间发花丛惊不足。赠予比之金琅玕，琼花烂熳浮席端。 \n吾师道吾不执宝，今日感君因执看。试叩铿然应清律， \n纤尘不留蝇敢拂。万物皆因造化资，如何独负清贞质。 \n南山有云鹄在空，长松为我生凉风。高友朗咏乐其中， \n行住四仪皆道意。不学小乘一曲士，唯将此物安座隅， \n取次闲眠有禅味。",
  "dynasty": "唐代",
  "id": 43781,
  "name": "花石长枕歌答章居士赠",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}