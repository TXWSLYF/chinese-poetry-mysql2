{
  "content": "逍遥东城隅，双树寒葱茜。广庭流华月，高阁凝馀霰。 \n杜门非养素，抱疾阻良宴。孰谓无他人，思君岁云变。 \n官曹亮先忝，陈躅惭俊彦。岂知晨与夜，相代不相见。 \n缄书问所如，酬藻当芬绚。",
  "dynasty": "唐代",
  "id": 8600,
  "name": "同德精舍养疾，寄河南兵曹东厅掾",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}