{
  "content": "缕金剪彩。茸绾同心带。整整云鬟宜簇戴。雪柳闹蛾难赛。 \n休夸结实炎州。且看指面纤柔。试问苦人滋味，何如插鬓风流。",
  "dynasty": "宋代",
  "id": 67760,
  "name": "清平乐（咏橄榄灯球儿）",
  "poet": {
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》",
    "id": 2103,
    "name": "侯置",
    "star": 0
  },
  "star": 1,
  "tags": []
}