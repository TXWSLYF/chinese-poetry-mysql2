{
  "content": "秋天碧云夜，明月悬东方。皓皓庭际色，稍稍林下光。 \n桂华澄远近，璧彩散池塘。鸿雁飞难度，关山曲易长。 \n揆予秉孤直，虚薄忝文昌。握镜惭先照，持衡愧后行。 \n多才众君子，载笔久词场。作赋推潘岳，题诗许谢康。 \n当时陪宴语，今夕恨相望。愿欲接高论，清晨朝建章。",
  "dynasty": "唐代",
  "id": 5389,
  "name": "秋夜望月忆韩席等诸侍郎因以投赠",
  "poet": {
    "desc": "李林甫（683年－753年1月3日），小字哥奴，祖籍陇西，唐朝宗室、宰相，唐高祖李渊堂弟长平肃王李叔良曾孙，画家李思训之侄。李林甫出身于唐朝宗室郇王房，早年历任千牛直长、太子中允、太子谕德、国子司业、御史中丞、刑部侍郎、吏部侍郎、黄门侍郎，后以礼部尚书之职拜相，加授同三品。李林甫担任宰相十九年，是玄宗时期在位时间最长的宰相。他大权独握，蔽塞言路，排斥贤才，导致纲纪紊乱，还建议重用胡将，使得安禄山做大，被认为是使唐朝由盛转衰的关键人物之一。",
    "id": 2691,
    "image": "https://raw.githubusercontent.com/hujiaweibujidao/poetry/master/image/image_2691.jpg",
    "name": "李林甫",
    "star": 0
  },
  "star": 1,
  "tags": []
}