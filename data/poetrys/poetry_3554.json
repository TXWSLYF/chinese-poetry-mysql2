{
  "content": "玉关芳信断，兰闺锦字新。愁来好自抑，念切已含嚬。 \n虚牖风惊梦，空床月厌人。归期倘可促，勿度柳园春。",
  "dynasty": "唐代",
  "id": 3554,
  "name": "怨情",
  "poet": {
    "desc": "[唐]字伯华，河南巩（今巩县）人。少孤，事母尤孝，工文辞，与王勃齐名。累迁左史兼直弘文馆，武后（六八四至七o四）时官修文馆学士。工书，杜甫寄刘峡州伯华使君诗云：“学并卢、王敏，书偕褚、薛能。老兄真不坠，小了独无承。”《唐书本传、杜诗笺注》",
    "id": 2505,
    "name": "刘允济",
    "star": 0
  },
  "star": 1,
  "tags": []
}