{
  "content": "西湖清宴不知回，一曲离歌酒一杯。城带夕阳闻鼓角， \n寺临秋水见楼台。兰堂客散蝉犹噪，桂楫人稀鸟自来。 \n独想征车过巩洛，此中霜菊绕潭开。",
  "dynasty": "唐代",
  "id": 28388,
  "name": "颍州从事西湖亭宴饯",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 6,
  "tags": []
}