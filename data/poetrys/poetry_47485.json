{
  "content": "龙门树色暗苍苍，伊水东流客恨长。\n病马独嘶残夜月，行人欲渡满船霜。\n几家烟火依村步，何处渔歌似故乡。\n山下禅庵老师在，愿将形役问空王。",
  "dynasty": "唐代",
  "id": 47485,
  "name": "晓过伊水寄龙门僧",
  "poet": {
    "desc": "司马扎，生卒年里贯均未详，唐宣宗大中（847~858）前后在世。曾登进士第，有诗名，与储嗣宗友善。著有《司马先辈集》，《全唐诗》。",
    "id": 525,
    "name": "司马扎",
    "star": 0
  },
  "star": 2,
  "tags": []
}