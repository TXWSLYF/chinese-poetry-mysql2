{
  "content": "万心翘乐宴，三舍缓昌时。山接夏云险，台留春日迟。 \n节移芳未歇，兴隔赏仍追。醉后传嘉惠，楼前舞圣慈。 \n皇恩与时合，天意若人期。故发前旬雨，新垂湛露诗。",
  "dynasty": "唐代",
  "id": 4415,
  "name": "奉和圣制花萼楼下宴应制",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}