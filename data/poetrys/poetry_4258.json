{
  "content": "竹径女萝蹊，莲洲文石堤。静深人俗断，寻玩往还迷。 \n碧潭秀初月，素林惊夕栖。褰幌纳蟾影，理琴听猿啼。 \n佳辰改宿昔，胜寄坐睽携。长怀赏心爱，如玉复如珪。",
  "dynasty": "唐代",
  "id": 4258,
  "name": "新都南亭送郭元振卢崇道（一作卢崇道诗）",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}