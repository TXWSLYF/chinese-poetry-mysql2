{
  "content": "冷截龙腰，偷＿鸾爪，楚山长锁秋云。梅华未落，年年怨入江城。千嶂碧，一声清。杜人间、儿女箫笙。共凄凉处，琵琶湓浦，长啸苏门。 \n当时低度西邻。天淡阑干欲暮，曾赋高情。子期老矣，不堪带酒重听。纤手静，七星明。有新声、应更魂惊。梦回人世，寥寥夜月，空照天津。",
  "dynasty": "宋代",
  "id": 59865,
  "name": "夜合花（赋笛）",
  "poet": {
    "desc": "史达祖1163～1220？年，字邦卿，号梅溪，汴（河南开封）人。一生未中第，早年任过幕僚。韩侂胄当国时，他是最亲信的堂吏，负责撰拟文书。韩败，史牵连受黥刑，死于贫困中。史达祖的词以咏物为长，其中不乏身世之感。他还在宁宗朝北行使金，这一部分的北行词，充满了沉痛的家国之感。今传有《梅溪词》。存词112首。",
    "id": 729,
    "name": "史达祖",
    "star": 0
  },
  "star": 1,
  "tags": []
}