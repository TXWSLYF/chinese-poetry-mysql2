{
  "content": "五德生王者，千龄启圣人。赤光来照夜，黄云上覆晨。 \n海县衔恩久，朝章献舞新。高居帝座出，夹道众官陈。 \n槊杖洗清景，磬管凝秋旻.珠囊含瑞露，金镜抱仙轮。 \n何岁无乡饮，何田不报神。薰歌与名节，传代幸群臣。",
  "dynasty": "唐代",
  "id": 4426,
  "name": "奉和圣制千秋节宴应制",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 3,
  "tags": []
}