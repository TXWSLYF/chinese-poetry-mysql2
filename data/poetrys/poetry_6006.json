{
  "content": "常称挂冠吏，昨日归沧洲。行客暮帆远，主人庭树秋。 \n岂伊问天命，但欲为山游。万物我何有，白云空自幽。 \n萧条江海上，日夕见丹丘。生事非渔钓，赏心随去留。 \n惜哉旷微月，欲济无轻舟。倏忽令人老，相思河水流。",
  "dynasty": "唐代",
  "id": 6006,
  "name": "题綦毋校书别业",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}