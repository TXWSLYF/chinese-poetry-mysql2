{
  "content": "灞涘长安恒近日，殷正腊月早迎新。池鱼戏叶仍含冻， \n宫女裁花已作春。向苑云疑承翠幄，入林风若起青蘋. \n年年斗柄东无限，愿挹琼觞寿北辰。",
  "dynasty": "唐代",
  "id": 3653,
  "name": "奉和立春游苑迎春应制",
  "poet": {
    "desc": "韦元旦,京兆万年人。擢进士第，补东阿尉，迁左台监察御史。与张易之为姻属。易之败，贬感义尉。后复进用，终中书舍人。",
    "id": 1440,
    "name": "韦元旦",
    "star": 0
  },
  "star": 1,
  "tags": []
}