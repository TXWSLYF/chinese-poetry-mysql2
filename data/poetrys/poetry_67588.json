{
  "content": "井络储精，岷江钟秀，挺生名世真贤。充闾佳气，非雾亦非烟。况值小春时候，蓂背下、八荚争妍。余波在，九华父老，歌颂播喧阗。 \n三年。书治最，南唐重赋，一旦俱蠲。此恩垂不朽，刻石流传。愿借沧溟为寿，玳筵上、满吸长川。从兹去，鸾坡凤阁，平步稳登仙。",
  "dynasty": "宋代",
  "id": 67588,
  "name": "满庭芳",
  "poet": {
    "desc": "毕大节，宋，词人。生平未详，据《金宋词补遗》为宋初人。",
    "id": 1579,
    "image": "https://raw.githubusercontent.com/hujiaweibujidao/poetry/master/image/image_1579.jpg",
    "name": "毕大节",
    "star": 0
  },
  "star": 2,
  "tags": []
}