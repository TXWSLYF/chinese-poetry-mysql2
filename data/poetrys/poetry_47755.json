{
  "content": "天地易位，四时易乡。\n列星陨坠。\n旦暮晦盲。\n幽暗登昭。\n日月下藏。\n公正无私。\n反见纵横。\n志爱公利。\n得楼疏堂。\n无私罪人。\n憼革二兵。\n道德纯备。\n谗口将将。\n仁人绌约。\n敖暴擅强。\n天下幽险。\n失世英龟龙为蝘蜓。\n鸱枭为凤凰。\n比干见刳。\n孔子拘匡。\n昭昭乎其知之明也。\n郁郁乎其遇时之不祥也。\n拂乎其欲礼义之大行也。\n暗乎天下之晦盲也。\n皓天不复。\n忧无疆也。\n千秋必反。\n古之常也。\n弟子勉学。\n天不忘也。\n圣人共手。\n时几将矣。\n念彼远方。\n何其塞矣。\n仁人绌约。\n暴人衍矣。\n忠臣危殆。\n谗人般矣。\n琁玉瑶珠。\n不知佩也。\n杂布与锦。\n不知异也。\n闾娵子奢。\n莫之媒也。\n嫫母力父。\n是之喜也。\n以盲为明。\n以聋为聪。\n以危为安。\n以吉为凶。\n呜呼上天。\n曷维其同。",
  "dynasty": "先秦",
  "id": 47755,
  "name": "佹诗",
  "poet": {
    "id": 0,
    "name": "佚名",
    "star": 0
  },
  "star": 2,
  "tags": []
}