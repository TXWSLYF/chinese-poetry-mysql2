{
  "content": "将寻国朝事，静读柳芳历。八月日之五，开卷忽感激。 \n正当天宝末，抚事坐追惜。仰思圣明帝，贻祸在肘腋。 \n杨李盗吏权，贪残日狼藉。燕戎伺其便，百万奋长戟。 \n两河连烟尘，二京成瓦砾。生人死欲尽，揳业犹不息。 \n肃宗传宝图，寇难连年击。天地方开泰，铸鼎成继述。 \n万国哭龙衮，悲思动蛮貊。自此千秋节，不复动金石。 \n悲风扬霜天，繐帷冷尘席。零落太平老，东西乱离客。 \n往往为余言，呜咽泪双滴。况当近塞地，哀吹起边笛。 \n抚几观陈文，使我心不怿。花萼笑繁华，温泉树容碧。 \n霓裳烟云尽，梨园风雨隔。露囊与金镜，东逝惊波溺。 \n昔闻欢娱事，今日成惨戚。神仙不可求，剑玺苔文积。 \n万古长恨端，萧萧泰陵陌。",
  "dynasty": "唐代",
  "id": 25326,
  "name": "八月五日中部官舍读唐历天宝已来追怆故事",
  "poet": {
    "desc": "舒元舆（791-835）字升远。婺州东阳上卢泉塘北人（又说浙江婺州兰溪垷坦人），其先祖曾任东阳郡守，祖父舒缜，授兰溪医学学训导、学正父敬之，母薛氏，其为长子。唐代大臣、诗人，唐元和八年（813）进士，初仕即以干练知名。曾任刑、兵两部侍郎，唐文宗时期两位宰相之一（兰溪历史上第一位官至宰相的人），另一宰相为李训，擅长写文章，有著作《舒元舆集》等，有作品被收录于《全唐诗》。舒元舆曾作《牡丹赋》，时人认为写得好。后来唐文宗赏牡丹时，吟诵其中词句，为舒元舆落泪哀悼。",
    "id": 1011,
    "image": "https://raw.githubusercontent.com/hujiaweibujidao/poetry/master/image/image_1011.jpg",
    "name": "舒元舆",
    "star": 0
  },
  "star": 1,
  "tags": []
}