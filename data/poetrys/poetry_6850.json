{
  "content": "山僧候谷口，石路拂莓苔。深入泉源去，遥从树杪回。 \n香随青霭散，钟过白云来。野雪空斋掩，山风古殿开。 \n桂寒知自发，松老问谁栽。惆怅湘江水，何人更渡杯。",
  "dynasty": "唐代",
  "id": 6850,
  "name": "自道林寺西入石路至麓山寺，过法崇禅师故居",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}