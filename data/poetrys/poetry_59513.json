{
  "content": "碎影乱筛月地，浓香时度风檐。渊明有菊径开三。不似此花雅淡。 \n兰蕙芬敷可并，芙蓉浅俗堪嫌。美人妆罢笑窥帘。插鬓些儿正欠。",
  "dynasty": "宋代",
  "id": 59513,
  "name": "西江月（赋木犀次李季功韵）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}