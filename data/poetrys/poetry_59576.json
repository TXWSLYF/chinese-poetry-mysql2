{
  "content": "鹗离风尘，燕辞门户。翩然举翮轻飞去。当初自恨探春迟，而今岂解留春住。 \n花不重开，萍难再聚。垂杨只管牵离绪。直饶云雨梦阳台，梦回依旧无寻处。",
  "dynasty": "宋代",
  "id": 59576,
  "name": "踏莎行",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}