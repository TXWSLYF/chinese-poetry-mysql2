{
  "content": "惟帝忧南纪，搜贤与大藩。梅仙调步骤，庾亮拂櫜鞬. \n一室何劳扫，三章自不冤。精明如定国，孤峻似陈蕃。 \n灞岸秋犹嫩，蓝桥水始喧。红旓挂石壁，黑槊断云根。 \n滕阁丹霄倚，章江碧玉奔。一声仙妓唱，千里暮江痕。 \n私好初童稚，官荣见子孙。流年休挂念，万事至无言。 \n玉辇君频过，冯唐将未论。庸书酬万债，竹坞问樊村。",
  "dynasty": "唐代",
  "id": 27775,
  "name": "奉送中丞姊夫俦自大理卿出镇江西叙事书怀因成十二韵",
  "poet": {
    "desc": "杜牧（公元803－约852年），字牧之，号樊川居士，汉族，京兆万年（今陕西西安）人，唐代诗人。杜牧人称“小杜”，以别于杜甫。与李商隐并称“小李杜”。因晚年居长安南樊川别墅，故后世称“杜樊川”，著有《樊川文集》。",
    "id": 211,
    "image": "https://raw.githubusercontent.com/hujiaweibujidao/poetry/master/image/image_211.jpg",
    "name": "杜牧",
    "star": 0
  },
  "star": 1,
  "tags": []
}