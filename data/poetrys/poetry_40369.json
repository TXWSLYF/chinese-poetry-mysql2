{
  "content": "大君膺宝历，出豫表功成。钧天金石响，洞庭弦管清。 \n八音动繁会，九变叶希声。和云留睿赏，熏风悦圣情。 \n盛烈光韶濩，易俗迈咸英。窃吹良无取，率舞抃群生。",
  "dynasty": "唐代",
  "id": 40369,
  "name": "观太常奏新乐",
  "poet": {
    "desc": "孔德绍，会稽人，大约生活于隋末唐初时期。孔子三十四代孙。有清才。事窦建德，初为景城丞，后为内史侍郎，典书檄。建德败，太宗诛之。诗十二首。",
    "id": 1356,
    "name": "孔德绍",
    "star": 0
  },
  "star": 1,
  "tags": []
}