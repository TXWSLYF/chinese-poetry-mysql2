{
  "content": "金柝声中，铁衣影里，仍旧上元。况银花亸鬓，看承春色，蜡珠照坐，暖热丰年。宝月分明无缺玷，须洗尽黄云别看天。无限意，且平开莲浦，小作桃源。 \n灯花夜来有喜，捷书便驰至军前。响乐棚高处，何妨颂圣，枢体筵侧傍，仍与中贤。不会山人行乐意，道刚把风花作事枧。言不尽，倩梅吹汉曲，莺答虞弦。| | ",
  "dynasty": "宋代",
  "id": 60717,
  "name": "洞庭春色（元夕）",
  "poet": {
    "desc": "吴泳（约公元1224年前后在世），字叔永，潼川人。生卒年均不详，约宋宁宗嘉定末前后在世。嘉定元年（公元1209年）第进士。累迁著作郎，兼直舍人院。应诏上书，颇切时要。累迁吏部侍郎兼直学士院，上疏言谨政体、正道揆、厉臣节、综军务四事。后进宝章阁学士，知温州，以言罢。泳著有鹤林集四十卷，《四库总目》行于世。",
    "id": 147,
    "name": "吴泳",
    "star": 0
  },
  "star": 1,
  "tags": []
}