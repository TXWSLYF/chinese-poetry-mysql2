{
  "content": "水树子云家，峰瀛宛不赊。芥浮舟是叶，莲发岫为花。 \n酌蚁开春瓮，观鱼凭海查。游苏多石友，题赠满瑶华。",
  "dynasty": "唐代",
  "id": 42138,
  "name": "苏著作山池",
  "poet": {
    "desc": "陜州（今河南陜县）人。德宗贞元以前在世。历任监察御史、侍御史兼殿中侍御史。官至库部郎中。事迹散见《元和姓纂》卷七、《御史台精舍题名考》卷三。《全唐诗》存诗4首。",
    "id": 1128,
    "name": "贾彦璋",
    "star": 0
  },
  "star": 1,
  "tags": []
}