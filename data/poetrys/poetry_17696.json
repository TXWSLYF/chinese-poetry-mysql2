{
  "content": "皇甫补官古贲浑，时当玄冬泽乾源。山狂谷很相吐吞， \n风怒不休何轩轩。摆磨出火以自燔，有声夜中惊莫原。 \n天跳地踔颠乾坤，赫赫上照穷崖垠。截然高周烧四垣， \n神焦鬼烂无逃门。三光弛隳不复暾，虎熊麋猪逮猴猿。 \n水龙鼍龟鱼与鼋，鸦鸱雕鹰雉鹄鹍.燖炰煨爊孰飞奔， \n祝融告休酌卑尊，错陈齐玫辟华园，芙蓉披猖塞鲜繁。 \n千钟万鼓咽耳喧。攒杂啾嚄沸篪埙，彤幢绛旃紫纛幡。 \n炎官热属朱冠裈，髹其肉皮通髀臀。颓胸垤腹车掀辕， \n缇颜靺股豹两鞬.霞车虹靷日毂轓，丹蕤縓盖绯繙fH. \n红帷赤幕罗脤膰，fI池波风肉陵屯。谽呀钜壑颇黎盆， \n豆登五山瀛四尊。熙熙釂酬笑语言，雷公擘山海水翻。 \n齿牙嚼啮舌腭反，电光ze磹赪目fu，顼冥收威避玄根， \n斥弃舆马背厥孙。缩身潜喘拳肩跟，君臣相怜加爱恩。 \n命黑螭侦焚其元，天阙悠悠不可援。梦通上帝血面论， \n侧身欲进叱于阍。帝赐九河湔涕痕，又诏巫阳反其魂。 \n徐命之前问何冤，火行于冬古所存。我如禁之绝其飧， \n女丁妇壬传世婚。一朝结雠奈后昆，时行当反慎藏蹲。 \n视桃著花可小骞，月及申酉利复怨。助汝五龙从九鲲， \n溺厥邑囚之昆仑。皇甫作诗止睡昏，辞夸出真遂上焚。 \n要余和增怪又烦，虽欲悔舌不可扪。",
  "dynasty": "唐代",
  "id": 17696,
  "name": "陆浑山火和皇甫湜用其韵（湜时为陆浑尉）",
  "poet": {
    "desc": "韩愈（768～824）字退之，唐代文学家、哲学家、思想家，河阳（今河南省焦作孟州市）人，汉族。祖籍河北昌黎，世称韩昌黎。晚年任吏部侍郎，又称韩吏部。谥号“文”，又称韩文公。他与柳宗元同为唐代古文运动的倡导者，主张学习先秦两汉的散文语言，破骈为散，扩大文言文的表达功能。宋代苏轼称他“文起八代之衰”，明人推他为唐宋八大家之首，与柳宗元并称“韩柳”，有“文章巨公”和“百代文宗”之名，作品都收在《昌黎先生集》里。韩愈在思想上是中国“道统”观念的确立者，是尊儒反佛的里程碑式人物。",
    "id": 682,
    "image": "https://raw.githubusercontent.com/hujiaweibujidao/poetry/master/image/image_682.jpg",
    "name": "韩愈",
    "star": 0
  },
  "star": 3,
  "tags": []
}