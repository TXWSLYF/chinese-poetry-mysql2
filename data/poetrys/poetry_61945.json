{
  "content": "昨夜虽三五，宝鉴未纯全。今宵既望，兔魄才是十分圆。又得平滩系缆，冷浸玻璃千顷，表里一壶天。扶惫蓬窗下，拚却夜深眠。 \n想嫦娥，应笑我，鬓苍然。平生修玩，犹记历历旧山川。安得乘槎访斗，问讯广寒宫殿，怅未了尘绿。愿赐长生药，换我骨为仙。",
  "dynasty": "宋代",
  "id": 61945,
  "name": "水调歌头（庚申十六夜月简陈次贾）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}