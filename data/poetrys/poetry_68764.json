{
  "content": "多情不在分明，绣窗日日花阴午。依依云絮，溶溶香雪，觑他寻路。一滴东风，怎生消得，翠苞红栩。被疏钟敲断，流莺唤起，但长记、弓弯舞。 \n定是相思入骨，到如今、月痕同醉。教人枉了，若还真个，匆匆如此。全未惺松，缬纹生眼，胡床犹据。算从前、总是无凭，待说与、如何寄。",
  "dynasty": "宋代",
  "id": 68764,
  "name": "水龙吟（梦）",
  "poet": {
    "desc": "杨樵云是宋代词人。",
    "id": 1146,
    "name": "杨樵云",
    "star": 0
  },
  "star": 1,
  "tags": []
}