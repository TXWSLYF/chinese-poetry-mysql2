{
  "content": "同居洛阳陌，经日懒相求。及尔江湖去，言别怅悠悠。 \n楚云眇羁翼，海月倦行舟。爱而不可见，徒嗟芳岁流。",
  "dynasty": "唐代",
  "id": 4257,
  "name": "送王光庭",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}