{
  "content": "芳草长含玉辇尘，君王游幸此中频。 \n今朝别有承恩处，鹦鹉飞来说似人。 \n虽然自小属梨园，不识先皇玉殿门。 \n还是当时歌舞曲，今来何处最承恩。",
  "dynasty": "唐代",
  "id": 35583,
  "name": "宫中二首",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}