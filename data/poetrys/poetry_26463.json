{
  "content": "掌上恩移玉帐空，香珠满眼泣春风。飘零怨柳凋眉翠， \n狼藉愁桃坠脸红。凤辇只应三殿北，鸾声不向五湖中。 \n笙歌处处回天眷，独自无情长信宫。",
  "dynasty": "唐代",
  "id": 26463,
  "name": "婕妤怨",
  "poet": {
    "desc": "[唐]（约公元八三一年前后在世）字、里、生卒年均不详，约唐文宗太和中前后在世。长庆二年，（公元八二二年）登进士第。终侍御史。标所作诗，今仅见存于全唐诗者十二首。",
    "id": 1050,
    "name": "陈标",
    "star": 0
  },
  "star": 1,
  "tags": []
}