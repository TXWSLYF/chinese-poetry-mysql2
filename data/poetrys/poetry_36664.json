{
  "content": "松因溪得名，溪吹答松声。缭绕能穿寺，幽奇不在城。 \n寒烟斋后散，春雨夜中平。染岸苍苔古，翘沙白鸟明。 \n澄分僧影瘦，光彻客心清。带梵侵云响，和钟击石鸣。 \n淡烹新茗爽，暖泛落花轻。此景吟难尽，凭君画入京。",
  "dynasty": "唐代",
  "id": 36664,
  "name": "西蜀净众寺松溪八韵兼寄小笔崔处士",
  "poet": {
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。",
    "id": 434,
    "image": "https://raw.githubusercontent.com/hujiaweibujidao/poetry/master/image/image_434.jpg",
    "name": "郑谷",
    "star": 0
  },
  "star": 1,
  "tags": []
}