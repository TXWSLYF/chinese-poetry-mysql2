{
  "content": "子规夜夜啼槠叶，远道逢春半是愁。芳草伴人还易老， \n落花随水亦东流。山临睥睨恒多雨，地接潇湘畏及秋。 \n唯羡君为周柱史，手持黄纸到沧洲。",
  "dynasty": "唐代",
  "id": 10002,
  "name": "暮春宜阳郡斋愁坐，忽枉刘七侍御新诗，因以酬答",
  "poet": {
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。",
    "id": 760,
    "name": "李嘉祐",
    "star": 0
  },
  "star": 1,
  "tags": []
}