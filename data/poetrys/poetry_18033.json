{
  "content": "暧暧当迟日，微微扇好风。吹摇新叶上，光动浅花中。 \n澹荡凝清昼，氤氲暧碧空。稍看生绿水，已觉散芳丛。 \n徙倚情偏适，裴回赏未穷。妍华不可状，竟夕气融融。",
  "dynasty": "唐代",
  "id": 18033,
  "name": "赋得春风扇微和",
  "poet": {
    "desc": "范传正（？～？），字西老，南阳顺阳（今河南淅川）人。唐德宗贞元十年（794）甲戌科陈讽榜进士第二人。初授集贤殿校。范传正性精悍，历歙、湖、苏三州刺史，有政绩。累擢宣歙观察使。宪宗朝（806～820）改光禄卿，因中风辞世。赠左散骑常侍。曾为李白撰写墓志铭《赠左拾遗翰林学士李公新墓碑》。其父惀，为户部员外郎，与赵郡李华善，有当世名。",
    "id": 2330,
    "image": "https://raw.githubusercontent.com/hujiaweibujidao/poetry/master/image/image_2330.jpg",
    "name": "范传正",
    "star": 0
  },
  "star": 4,
  "tags": []
}