{
  "content": "我来淮阴城，千江万山无不经。山青水碧千万丈， \n奇峰急派何纵横！又闻九华山，山顶连青冥。太白有逸韵， \n使我西南行。一步一攀策，前行正鸡鸣。阴云冉冉忽飞起， \n千里万里危峥嵘。譬如天之有日蚀，使我昏沈犹不明。 \n人家敲镜救不得，光阴却属贪狼星。恨亦不能通， \n言亦不足听。长鞭挥马出门去，是以九华为不平。",
  "dynasty": "唐代",
  "id": 30415,
  "name": "发蕙风馆遇阴不见九华山有作",
  "poet": {
    "desc": "孟迟（约公元八五九年前后在世）字迟之，（全唐诗云：一作升之；文献通考作孟达。字叔之）唐朝平昌人。生卒年均不详，约唐宣宗大中末前后在世。有诗名，尤工绝句。与顾非熊甚相得，于会昌五年（公元八四五年）同举进士第。亦与杜牧友善，迟至池州，牧作诗送之。",
    "id": 1100,
    "name": "孟迟",
    "star": 0
  },
  "star": 2,
  "tags": []
}