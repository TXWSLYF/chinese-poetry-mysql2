{
  "content": "城东移锡住城西，绿绕春波引杖藜。翡翠满身衣有异， \n鹭鸶通体格非低。风摇柳眼开烟小，暖逼兰芽出土齐。 \n犹有幽深不相似，剡溪乘棹入耶溪。",
  "dynasty": "唐代",
  "id": 45254,
  "name": "渚宫西城池上居",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}