{
  "content": "烦君沽酒强登楼，罢唱离歌说远游。文字岂劳诸子重， \n风尘多幸故人忧。数程山路长侵夜，千里家书动隔秋。 \n起凭栏干各垂泪，又驱羸马向东州。",
  "dynasty": "唐代",
  "id": 28429,
  "name": "东游留别李丛秀才",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}