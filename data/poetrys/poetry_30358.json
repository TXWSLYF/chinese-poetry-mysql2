{
  "content": "越海传金册，华夷礼命行。片帆秋色动，万里信潮生。 \n日映孤舟出，沙连绝岛明。翳空翻大鸟，飞雪洒长鲸。 \n旧鬓回应改，遐荒梦易惊。何当理风楫，天外问来程。",
  "dynasty": "唐代",
  "id": 30358,
  "name": "送册东夷王使",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}