{
  "content": "大梁贵公子，气盖苍梧云。若无三千客，谁道信陵君。 \n救赵复存魏，英威天下闻。邯郸能屈节，访博从毛薛。 \n夷门得隐沦，而与侯生亲。仍要鼓刀者，乃是袖槌人。 \n好士不尽心，何能保其身。多君重然诺，意气遥相托。 \n五马入市门，金鞍照城郭。都忘虎竹贵，且与荷衣乐。 \n去去桃花源，何时见归轩。相思无终极，肠断朗江猿。",
  "dynasty": "唐代",
  "id": 7977,
  "name": "博平郑太守自庐山千里相寻入江夏北市门见访…立马赠别",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 1,
  "tags": []
}