{
  "content": "命世须人瑞，匡君在岳灵。气和薰北陆，襟旷纳东溟。 \n赋妙排鹦鹉，诗能继鶺鴒.蒲亲香案色，兰动粉闱馨。 \n周孔传文教，萧曹授武经。家僮谙禁掖，厩马识金铃。 \n性与奸邪背，心因启沃冥。进贤光日月，诛恶助雷霆。 \n阊阖开时召，箫韶奏处听。水精悬御幄，云母展宫屏。 \n捧诏巡汧陇，飞书护井陉。先声威虎兕，馀力活蟭螟。 \n荣重秦军箭，功高汉将铭。戈鋋回紫塞，干戚散彤庭。 \n顺美皇恩洽，扶颠国步宁。禹谟推掌诰，汤网属司刑。 \n稚榻蓬莱掩，膺舟巩洛停。马群先去害，民籍更添丁。 \n猾吏门长塞，豪家户不扃。四知台上镜，三惑井中瓶。 \n雅韵凭开匣，雄铓待发硎。火中胶绿树，泉下劚青萍。 \n五岳期双节，三台空一星。凤池方注意，麟阁会图形。 \n寒暑逾流电，光阴甚建瓴。散曹分已白，崇直眼由青。 \n赐第成官舍，佣居起客亭。松筠侵巷陌，禾黍接郊坰. \n宿雨回为沼。春沙淀作汀。鱼罾栖翡翠，蛛网挂蜻蜓。 \n迟晓河初转，伤秋露已零。梦馀钟杳杳，吟罢烛荧荧。 \n字小书难写，杯迟酒易醒。久贫惊早雁，多病放残萤。 \n雪劲孤根竹，风凋数荚蓂.转喉空婀娜，垂手自娉婷。 \n胫细摧新履，腰羸减旧鞓。海边慵逐臭，尘外怯吞腥。 \n隐豹窥重巘，潜虬避浊泾。商歌如不顾，归棹越南da.",
  "dynasty": "唐代",
  "id": 27982,
  "name": "分司东都寓居履道叨承川尹刘侍郎大夫恩知上四十韵",
  "poet": {
    "desc": "杜牧（公元803－约852年），字牧之，号樊川居士，汉族，京兆万年（今陕西西安）人，唐代诗人。杜牧人称“小杜”，以别于杜甫。与李商隐并称“小李杜”。因晚年居长安南樊川别墅，故后世称“杜樊川”，著有《樊川文集》。",
    "id": 211,
    "image": "https://raw.githubusercontent.com/hujiaweibujidao/poetry/master/image/image_211.jpg",
    "name": "杜牧",
    "star": 0
  },
  "star": 1,
  "tags": []
}