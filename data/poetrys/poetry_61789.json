{
  "content": "大疏归来，小阮适闲，喜同此时。问垂孤历载，几番遥祝，举觞华旦，相会良希。颂以松椿，酌之椒柏，预卜明年百事宜。春犹浅，趁雪晴梅放，且和新诗。 \n公虽厌直兰闱。如正色朝端当宁知。看大廷诸老，争推前席，吾家五祖，自有传衣。暖律初回，要津立上，卿相时来皆可为。祈公寿，与东君不老，南极齐辉。",
  "dynasty": "宋代",
  "id": 61789,
  "name": "沁园春（丙午寿常丞叔）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}