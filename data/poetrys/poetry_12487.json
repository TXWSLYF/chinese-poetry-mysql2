{
  "content": "少年事远游，出入燕与秦。离居岁周天，犹作劳歌人。 \n负剑渡颍水，归马自知津。缘源到旧庐，揽涕寻荒榛。 \n邻里喜相劳，壶觞展殷勤。酒阑击筑语，及此离会因。 \n丈夫随世波，岂料百年身。今日负鄙愿，多惭故山春。",
  "dynasty": "唐代",
  "id": 12487,
  "name": "壬辰岁过旧居",
  "poet": {
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。",
    "id": 1657,
    "image": "https://raw.githubusercontent.com/hujiaweibujidao/poetry/master/image/image_1657.jpg",
    "name": "独孤及",
    "star": 0
  },
  "star": 1,
  "tags": []
}