{
  "content": "有客告将离，赠言重兰蕙。\n泛舟当泛济，结交当结桂。\n济水有清源，桂树多芳根。\n毛公与朱亥，俱在信陵门。\n赵瑟凤凰柱，吴醥金罍樽。\n我有北山志，留连为报恩。\n夫君皆逸翮，抟景复凌骞。\n白云间海树，秋日暗平原。\n寒虫鸣趯趯，落叶飞翻翻。\n何用赠分手，自有北堂萱。",
  "dynasty": "南北朝",
  "id": 48131,
  "name": "酬别江主簿屯骑",
  "poet": {
    "desc": "吴均（469年－520年），字叔庠。南朝梁史学家，文学家，时官吴兴主簿。明人辑有《吴朝清集》。",
    "id": 534,
    "image": "https://raw.githubusercontent.com/hujiaweibujidao/poetry/master/image/image_534.jpg",
    "name": "吴均",
    "star": 0
  },
  "star": 6,
  "tags": []
}