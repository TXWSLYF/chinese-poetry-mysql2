{
  "content": "对黄花犹自满庭开，那恨过重阳。凭阑干醉袖，依依晚日，飘动寒香。自叹平生豪纵，歌笑几千场。白发欺人早，多似清霜。 \n谁信心情都懒，但禅龛道室，黄卷僧床。把偎红调粉，抛掷向他方。□唤汝、东山归去，正灯明、松户竹篱旁。关门睡，尽教人道，痴钝何妨。",
  "dynasty": "宋代",
  "id": 59093,
  "name": "八声甘州（九月末南湖对菊）",
  "poet": {
    "id": 0,
    "name": "张鎡",
    "star": 0
  },
  "star": 1,
  "tags": []
}