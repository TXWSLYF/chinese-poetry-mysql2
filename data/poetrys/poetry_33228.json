{
  "content": "国家省闼吏，赏之皆与位。素来不知书，岂能精吏理。 \n大者或宰邑，小者皆尉史。愚者若混沌，毒者如雄虺。 \n伤哉尧舜民，肉袒受鞭箠。吾闻古圣王，天下无遗士。 \n朝廷及下邑，治者皆仁义。国家选贤良，定制兼拘忌。 \n所以用此徒，令之充禄仕。何不广取人，何不广历试。 \n下位既贤哉，上位何如矣。胥徒赏以财，俊造悉为吏。 \n天下若不平，吾当甘弃市。",
  "dynasty": "唐代",
  "id": 33228,
  "name": "正乐府十篇。贪官怨",
  "poet": {
    "desc": "皮日休，字袭美，一字逸少，生于公元834至839年间，卒于公元902年以后。曾居住在鹿门山，自号鹿门子，又号间气布衣、醉吟先生。晚唐文学家、散文家，与陆龟蒙齐名，世称\"皮陆\"。今湖北天门人（《北梦琐言》），汉族。咸通八年（867）进士及第，在唐时历任苏州军事判官（《吴越备史》）、著作佐郎、太常博士、毗陵副使。后参加黄巢起义，或言“陷巢贼中”（《唐才子传》），任翰林学士，起义失败后不知所踪。诗文兼有奇朴二态，且多为同情民间疾苦之作。《新唐书·艺文志》录有《皮日休集》、《皮子》、《皮氏鹿门家钞》多部。",
    "id": 604,
    "image": "https://raw.githubusercontent.com/hujiaweibujidao/poetry/master/image/image_604.jpg",
    "name": "皮日休",
    "star": 0
  },
  "star": 1,
  "tags": []
}