{
  "content": "云雨常陪胜会，笙歌惯逐闲游。锦里风光应占， \n玉鞭金勒骅骝。戴月潜穿深曲，和香醉脱轻裘¤ \n方喜正同鸳帐，又言将往皇州。每忆良宵公子伴， \n梦魂长挂红楼。欲表伤离情味，丁香结在心头。",
  "dynasty": "唐代",
  "id": 47281,
  "name": "何满子",
  "poet": {
    "desc": "尹鹗（约公元896年前后在世）字不详，成都人。生卒年均不详，约唐昭宗乾宁中前后在世。事前蜀后主王衍，为翰林校书。累官至参卿。花间集称尹参卿，性滑稽，工诗词，与李珣友善，作风与柳永相近，今存十七首。词存《花间集》、《尊前集》中。今有王国维辑《尹参卿词》一卷。",
    "id": 132,
    "name": "尹鹗",
    "star": 0
  },
  "star": 1,
  "tags": []
}