{
  "content": "双去双来日已频，只应知我是江人。对欹雪顶思寻水， \n更振霜翎恐染尘。三楚几时初失侣，五陵何树又栖身。 \n天然不与凡禽类，傍砌听吟性自驯。",
  "dynasty": "唐代",
  "id": 33095,
  "name": "亲仁里双鹭",
  "poet": {
    "desc": "许棠（生卒年不详），字文化，唐代诗人。咸通十二年，进士及第，曾为江宁丞。后辞官，潦倒以终，为“咸通十哲”之一。",
    "id": 1849,
    "name": "许棠",
    "star": 0
  },
  "star": 3,
  "tags": []
}