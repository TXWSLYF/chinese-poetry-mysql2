{
  "content": "双睛射空眼角耸，筋爪入节韝绦垂。\n翅排霜刀毛缀甲，雪色愁突秋云披。\n当时始得不知价，朝发海东夕九嶷。\n世为奇俊玩不足，夺质移神归画师。\n而今推尚深堂上，燕雀屏绝宁来窥。\n画师黄荃出西蜀，成都范君能具知。\n范云荃笔不取次，自养鹰鸇观所宜。\n毰毛植立各有态，剜奇剔怪乃肯为。\n寻常饲鹰多捕鼠，捕鼠往往驱其儿。\n其儿长大好飞走，其孙卖鼠迭又衰。\n范君语此亦有味，欲戒近习无他移。",
  "dynasty": "宋代",
  "id": 72985,
  "name": "赋石昌言家五题其三白鹘屏",
  "poet": {
    "desc": "梅尧臣（1002～1060）字圣俞，世称宛陵先生，北宋著名现实主义诗人。汉族，宣州宣城（今属安徽）人。宣城古称宛陵，世称宛陵先生。初试不第，以荫补河南主簿。50岁后，于皇祐三年（1051）始得宋仁宗召试，赐同进士出身，为太常博士。以欧阳修荐，为国子监直讲，累迁尚书都官员外郎，故世称“梅直讲”、“梅都官”。曾参与编撰《新唐书》，并为《孙子兵法》作注，所注为孙子十家著（或十一家著）之一。有《宛陵先生集》60卷，有《四部丛刊》影明刊本等。词存二首。",
    "id": 131,
    "image": "https://raw.githubusercontent.com/hujiaweibujidao/poetry/master/image/image_131.jpg",
    "name": "梅尧臣",
    "star": 0
  },
  "star": 1,
  "tags": []
}