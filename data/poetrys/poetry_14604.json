{
  "content": "乞假依山宅，蹉跎属岁周。弱荑轻采拾，钝质称归休。 \n潘岳衰将至，刘桢病未瘳。步迟乘羽客，起晏滞书邮。 \n幸以编方验，终贻骨肉忧。灼龟炉气冷，曝药树阴稠。 \n语命心堪醉，伤离梦亦愁。荤膻居已绝，鸾鹤见无由。 \n世累如尘积，年光剧水流。蹑云知有路，济海岂无舟。 \n倚玉翻成难，投砖敢望酬。卑栖君就禄，羸惫我逢秋。 \n腐叶填荒辙，阴萤出古沟。依然在遐想，愿子励风猷。",
  "dynasty": "唐代",
  "id": 14604,
  "name": "卧病寓居龙兴观枉冯十七著作书知罢…寄冯生并赠乔尊师",
  "poet": {
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。",
    "id": 583,
    "image": "https://raw.githubusercontent.com/hujiaweibujidao/poetry/master/image/image_583.jpg",
    "name": "卢纶",
    "star": 0
  },
  "star": 1,
  "tags": []
}