{
  "content": "石氏灭，金谷园中水流绝。当时豪右争骄侈， \n锦为步障四十里。东风吹花雪满川，紫气凝阁朝景妍。 \n洛阳陌上人回首，丝竹飘飖入青天。晋武平吴恣欢燕， \n馀风靡靡朝廷变。嗣世衰微谁肯忧， \n二十四友日日空追游。追游讵可足，共惜年华促。 \n祸端一发埋恨长，百草无情春自绿。",
  "dynasty": "唐代",
  "id": 9123,
  "name": "金谷园歌",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}