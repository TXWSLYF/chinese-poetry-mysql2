{
  "content": "为草当作兰，为木当作松。兰秋香风远，松寒不改容。 \n松兰相因依，萧艾徒丰茸。鸡与鸡并食，鸾与鸾同枝。 \n拣珠去沙砾，但有珠相随。远客投名贤，真堪写怀抱。 \n若惜方寸心，待谁可倾倒。虞卿弃赵相，便与魏齐行。 \n海上五百人，同日死田横。当时不好贤，岂传千古名。 \n愿君同心人，于我少留情。寂寂还寂寂，出门迷所适。 \n长铗归来乎，秋风思归客。",
  "dynasty": "唐代",
  "id": 7999,
  "name": "于五松山赠南陵常赞府",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 10,
  "tags": []
}