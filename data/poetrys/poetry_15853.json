{
  "content": "晓日花初吐，春寒白未凝。月光裁不得，苏合点难胜。 \n柔腻于云叶，新鲜掩鹤膺。统心黄倒晕，侧茎紫重棱。 \n乍敛看如睡，初开问欲应。并香幽蕙死，比艳美人憎。 \n价数千金贵，形相两眼疼。自知颜色好，愁被彩光凌。",
  "dynasty": "唐代",
  "id": 15853,
  "name": "同于汝锡赏白牡丹",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}