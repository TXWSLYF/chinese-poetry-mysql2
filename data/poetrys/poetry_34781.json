{
  "content": "眼前何事不伤神，忍向江头更弄春。桂树既能欺贱子， \n杏花争肯采闲人。麻衣未掉浑身雪，皂盖难遮满面尘。 \n珍重列星相借问，嵇康慵病也天真。",
  "dynasty": "唐代",
  "id": 34781,
  "name": "下第卧疾卢员外召游曲江",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}