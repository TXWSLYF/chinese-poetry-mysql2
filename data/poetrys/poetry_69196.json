{
  "content": "故国飘零事已非，旧时王谢见应稀。\n月明汉水初无影，雪满梁园尚未归。\n柳絮池塘香入梦，梨花庭院冷侵衣。\n赵家姊妹多相忌，莫向昭阳殿里飞。",
  "dynasty": "明代",
  "id": 69196,
  "name": "白燕",
  "poet": {
    "desc": "袁凯，生卒年不详，字景文，号海叟，明初诗人，以《白燕》一诗负盛名，人称袁白燕。松江华亭（今上海市松江县）人，洪武三年（1370）任监察御史，后因事为朱元璋所不满，伪装疯癫，以病免职回家，终“以寿终”。著有《海叟集》4卷。",
    "id": 282,
    "image": "https://raw.githubusercontent.com/hujiaweibujidao/poetry/master/image/image_282.jpg",
    "name": "袁凯",
    "star": 0
  },
  "star": 9,
  "tags": []
}