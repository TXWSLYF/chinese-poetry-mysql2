{
  "content": "蘅若夺幽色，衔思恍无悰。宵长霜雾多，岁晏淮海风。 \n团团山中月，三五离夕同。露凝朱弦绝，觞至兰玉空。 \n清光液流波，盛明难再逢。尝恐河汉远，坐窥烟景穷。 \n小人谅处阴，君子树大功。永愿厉高翼，慰我丹桂丛。",
  "dynasty": "唐代",
  "id": 14872,
  "name": "溪中月下寄杨子尉封亮",
  "poet": {
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。",
    "id": 484,
    "image": "https://raw.githubusercontent.com/hujiaweibujidao/poetry/master/image/image_484.jpg",
    "name": "李益",
    "star": 0
  },
  "star": 1,
  "tags": []
}