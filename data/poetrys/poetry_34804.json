{
  "content": "卧病厌厌三伏尽，商飙初自水边来。高峰枯槁骨偏峭， \n野树扶疏叶未摧。时序追牵从鬓改，蝉声酸急是谁催。 \n云门不闭全无事，心外沈然一聚灰。",
  "dynasty": "唐代",
  "id": 34804,
  "name": "山中病后作",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}