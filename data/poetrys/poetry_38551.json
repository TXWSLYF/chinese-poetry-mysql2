{
  "content": "曈曨赫日东方来，禁城烟暖蒸青苔。金楼美人花屏开， \n晨妆未罢车声催。幽兰报暖紫芽折，夭花愁艳蝶飞回。 \n五陵年少惜花落，酒浓歌极翻如哀。四时轮环终又始， \n百年不见南山摧。游人陌上骑生尘，颜子门前吹死灰。",
  "dynasty": "唐代",
  "id": 38551,
  "name": "上春词",
  "poet": {
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。",
    "id": 622,
    "image": "https://raw.githubusercontent.com/hujiaweibujidao/poetry/master/image/image_622.jpg",
    "name": "韦庄",
    "star": 0
  },
  "star": 2,
  "tags": []
}