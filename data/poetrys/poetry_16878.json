{
  "content": "千年泰山顶，云起汉皇封。不作奇峰状，宁分触石容。 \n为霖虽易得，表圣自难逢。冉冉排空上，依依叠影重。 \n素光非曳练，灵贶是从龙。岂学无心出，东西任所从。",
  "dynasty": "唐代",
  "id": 16878,
  "name": "赋得白云起封中（一作陈希烈诗）",
  "poet": {
    "desc": "李正辞[唐],宪宗时人。工正书，元和八年（八一三）尝书唐华州后阁记。",
    "id": 1932,
    "name": "李正辞",
    "star": 0
  },
  "star": 1,
  "tags": []
}