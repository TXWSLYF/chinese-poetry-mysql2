{
  "content": "仲月开凌室，斋心感圣情。寒姿分玉坐，皓彩发丹楹。 \n积素因风壮，虚空向日明。遥涵窗户冷，近映冕旒清。 \n在掌光逾澈，当轩质自轻。良辰方可致，由此表精诚。",
  "dynasty": "唐代",
  "id": 25136,
  "name": "荐冰",
  "poet": {
    "desc": "赵蕃（1143年～1229年），字昌父，号章泉，原籍郑州。理宗绍定二年，以直秘阁致仕，不久卒。諡文节。",
    "id": 266,
    "image": "https://raw.githubusercontent.com/hujiaweibujidao/poetry/master/image/image_266.jpg",
    "name": "赵蕃",
    "star": 0
  },
  "star": 1,
  "tags": []
}