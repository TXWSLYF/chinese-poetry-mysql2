{
  "content": "方曙跻南楼，凭轩肆遐瞩。物华荡暄气，春景媚晴旭。 \n川霁湘山孤，林芳楚郊缛。列岩重叠翠，远岸逶迤绿。 \n风帆摩天垠，鱼艇散弯曲。鸿归鹤舞送，猿叫莺声续。 \n群动皆熙熙，噫予独羁束。常钦才子意，忌鵩伤踡跼. \n雅尚骚人文，怀沙何迫促。未知二贤意，去矣从所欲。",
  "dynasty": "唐代",
  "id": 4797,
  "name": "奉和张燕公早霁南楼",
  "poet": {
    "desc": "赵冬曦，（677－750）[唐]定州鼓城（今河北晋县）人。进士。开元初，累迁中书舍人内供奉，国子祭酒。工正书，景云二年（七一一）褚庆文所撰唐胜业寺双弥勒像碑，为其所书。《唐书本传、金石录》。",
    "id": 1042,
    "name": "赵冬曦",
    "star": 0
  },
  "star": 1,
  "tags": []
}