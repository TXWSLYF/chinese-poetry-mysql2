{
  "content": "锦鳞绣羽。难传愁态颦妩。岸草际天，云影垂絮。人何许。谩并栏倚柱。 \n烟光暮。怅榆钱满路。送春＿酒。欢期幽会希遇。彩箫凤侣。回首分携处。双脸吹愁雨。无限语。再见时记否。",
  "dynasty": "宋代",
  "id": 60623,
  "name": "垂丝钓",
  "poet": {
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。",
    "id": 2300,
    "name": "方千里",
    "star": 0
  },
  "star": 1,
  "tags": []
}