{
  "content": "伊余龙钟归海涯，千山万水情自怡。梦公别我还上国， \n江边惨执行迟迟。向我道云中觅伴未得伴， \n又示我数首新诗尽是诗。只恐不如此，若如此如此， \n即须天子知。萧萧金吹荆门口，槐菊斗黄落叶走。 \n前程胜事未可涯，但恐圭峰难入手。莲峰掌记韩拾遗， \n雁行雍穆世所稀。二十年前即别离，凭师一话吟朝饥。",
  "dynasty": "唐代",
  "id": 44023,
  "name": "送梦上人归京",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}