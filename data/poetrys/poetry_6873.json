{
  "content": "爱尔含天姿，丹青有殊智。无间已得象，象外更生意。 \n西子不可见，千载无重还。空令浣沙态，犹在含毫间。 \n一笑岂易得，双蛾如有情。窗风不举袖，但觉罗衣轻。 \n华堂翠幕春风来，内阁金屏曙色开。此中一见乱人目， \n只疑行到云阳台。",
  "dynasty": "唐代",
  "id": 6873,
  "name": "观李凑所画美人障子",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}