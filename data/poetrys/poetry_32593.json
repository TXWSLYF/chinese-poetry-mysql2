{
  "content": "八月江上楼，西风令人愁。携酒楼上别，尽见四山秋。 \n但愁今日知，莫作他时疑。郎本不住此，无人泣望归。 \n何水不生波，何木不改柯。遥知明日恨，不如今日多。 \n将心速投人，路远人如何。",
  "dynasty": "唐代",
  "id": 32593,
  "name": "江西送人",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 4,
  "tags": []
}