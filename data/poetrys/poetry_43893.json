{
  "content": "落处咸过尺，翛然物象凄。瑞凝金殿上，寒甚玉关西。 \n润比江河普，明将日月齐。凌云花顶腻，锁径竹梢低。 \n出谷樵童怯，归林野鸟迷。煮茶融破练，磨墨染成黳. \n陷兔埋平泽，和鱼冻合溪。入楼消酒力，当槛写诗题。 \n道路依凭马，朝昏委托鸡。洞深猿作族，松亚鹤移栖。 \n及夏清岩穴，经春溜石梯。丰年兼泰国，天道育黔黎。",
  "dynasty": "唐代",
  "id": 43893,
  "name": "雪十二韵",
  "poet": {
    "desc": "可止（公元860年－934年），唐末五代之际洛京长寿寺僧。姓马氏，范阳高丘（河北省涿州市）人，约唐昭宗天佑初前后在世。唐昭宗干宁年间（公元八九六年左右）进诗，赐紫袈裟。后唐明宗令住持洛京（今洛阳）长寿寺，赐号文智大师。可止所作诗，有三山集《全唐诗》传世。《全唐诗》中存其诗九首。",
    "id": 2552,
    "name": "可止",
    "star": 0
  },
  "star": 1,
  "tags": []
}