{
  "content": "粉胸绣臆谁家女，香拨星星共春语。七盘岭上走鸾铃， \n十二峰头弄云雨。千悲万恨四五弦，弦中甲马声骈阗。 \n山僧扑破琉璃钵，壮士击折珊瑚鞭。珊瑚鞭折声交戛， \n玉盘倾泻真珠滑。海神驱趁夜涛回，江娥蹙踏春冰裂。 \n满坐红妆尽泪垂，望乡之客不胜悲。曲终调绝忽飞去， \n洞庭月落孤云归。",
  "dynasty": "唐代",
  "id": 42383,
  "name": "琵琶",
  "poet": {
    "id": 0,
    "name": "无名氏",
    "star": 0
  },
  "star": 2,
  "tags": []
}