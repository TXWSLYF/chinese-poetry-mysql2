{
  "content": "仙冠轻举竟何之，薜荔缘阶竹映祠。甲子不知风驭日， \n朝昏唯见雨来时。霓旌翠盖终难遇，流水青山空所思。 \n逐客自怜双鬓改，焚香多负白云期。",
  "dynasty": "唐代",
  "id": 9992,
  "name": "题游仙阁白公庙",
  "poet": {
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。",
    "id": 760,
    "name": "李嘉祐",
    "star": 0
  },
  "star": 1,
  "tags": []
}