{
  "content": "愚朴尚公平，此心邻道情。有缘终自鄙，何计逐师行。 \n日者闻高躅，时人盖强名。口无滋味入，身有羽仪生。 \n奏乞还乡远，诗曾对御成。土毛珍到越，尘发倦离京。 \n符叱风雷恶，朝修月露清。观临天目顶，家住海潮声。 \n道引图看足，参同注解精。休粮一拟问，窗草俟回程。",
  "dynasty": "唐代",
  "id": 30501,
  "name": "送赵道士归天目旧山",
  "poet": {
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。",
    "id": 947,
    "name": "薛能",
    "star": 0
  },
  "star": 1,
  "tags": []
}