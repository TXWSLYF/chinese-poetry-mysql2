{
  "content": "鱼藻池边射鸭，芙蓉苑里看花。日色柘袍相似， \n不著红鸾扇遮。 \n池北池南草绿，殿前殿后花红。天子千秋万岁， \n未央明月清风。 \n扬州桥边小妇，长干市里商人。三年不得消息， \n各自拜鬼求神。 \n青草湖边草色，飞猿岭上猿声。万里三湘客到， \n有风有雨人行。 \n树头花落花开，道上人去人来。朝愁暮愁即老， \n百年几度三台。 \n斗身强健且为，头白齿落难追。准拟百年千岁， \n能得几许多时。",
  "dynasty": "唐代",
  "id": 47078,
  "name": "三台（宫中二首，江南四首）",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}