{
  "content": "鬓雪今千缕。更休休、痴心呆望，故人明主。晚学瞿聃无所得，不解飞升灭度。似晓鼓、冬冬挝五。散尽朝来汤饼客，且烹鸡、要饭茅容母。怕回首，太行路。 \n麟台学士微云句。便樽前、周郎复出，审音无误。安得春莺雪儿辈，轻拍红牙按舞。也莫笑、侬家蛮语。老去山歌尤协律，又何须、手笔如燕许。援琴操，促筝柱。",
  "dynasty": "宋代",
  "id": 61158,
  "name": "贺新郎（生日用实之来韵）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}