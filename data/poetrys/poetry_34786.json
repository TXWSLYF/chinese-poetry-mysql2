{
  "content": "咬咬嘎嘎水禽声，露洗松阴满院清。溪畔印沙多鹤迹， \n槛前题竹有僧名。问人远岫千重意，对客闲云一片情。 \n早晚尘埃得休去，且将书剑事先生。",
  "dynasty": "唐代",
  "id": 34786,
  "name": "方干隐居",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}