{
  "content": "近郭城南山寺深，亭亭奇树出禅林。结根幽壑不知岁， \n耸干摩天凡几寻。翠色晚将岚气合，月光时有夜猿吟。 \n经行绿叶望成盖，宴坐黄花长满襟。此木尝闻生豫章， \n今朝独秀在巴乡。凌霜不肯让松柏，作宇由来称栋梁。 \n会待良工时一眄，应归法水作慈航。",
  "dynasty": "唐代",
  "id": 3866,
  "name": "题巴州光福寺楠木",
  "poet": {
    "id": 0,
    "name": "史俊",
    "star": 0
  },
  "star": 1,
  "tags": []
}