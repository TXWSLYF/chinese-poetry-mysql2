{
  "content": "小隐西斋为客开，翠萝深处遍青苔。林间扫石安棋局， \n岩下分泉递酒杯。兰叶露光秋月上，芦花风起夜潮来。 \n湖山绕屋犹嫌浅，欲棹渔舟近钓台。",
  "dynasty": "唐代",
  "id": 32461,
  "name": "钱塘青山题李隐居西斋",
  "poet": {
    "desc": "李郢，字楚望，长安人。大中十年，第进士，官终侍御史。诗作多写景状物，风格以老练沉郁为主。代表作有《南池》、《阳羡春歌》、《茶山贡焙歌》、《园居》、《中元夜》、《晚泊松江驿》、《七夕》、《江亭晚望》、《孔雀》、《画鼓》、《晓井》等，其中以《南池》流传最广。",
    "id": 824,
    "name": "李郢",
    "star": 0
  },
  "star": 1,
  "tags": []
}