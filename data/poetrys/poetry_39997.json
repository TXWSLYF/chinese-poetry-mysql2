{
  "content": "东风吹草色，空使客蹉跎。不设太平险，更应游子多。 \n几伤行处泪，一曲醉中歌。尽向青门外，东随渭水波。",
  "dynasty": "唐代",
  "id": 39997,
  "name": "感怀（一作感情）",
  "poet": {
    "desc": "[唐]（约公元八六七年前后在世）字武陵，（他书均以于邺、于武陵为二人，如：新唐书艺文志既录于武陵诗一卷，又有于邺诗一卷，全唐诗以于武陵为会昌时人，复以于邺为唐末人。此从唐才子传）杜曲人。",
    "id": 1474,
    "name": "于邺",
    "star": 0
  },
  "star": 1,
  "tags": []
}