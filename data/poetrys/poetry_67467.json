{
  "content": "秾李素华曾缟昼。当年独冠君芳秀。今日再来眉暗斗。谁人后。追思恰似章台柳。 \n先自病来迟唧溜。肌肤瘦减宽襟袖。已是无聊仍断酒。徘徊久。者番枉走长亭候。",
  "dynasty": "宋代",
  "id": 67467,
  "name": "渔家傲（再过兴国）",
  "poet": {
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。",
    "id": 1064,
    "name": "杨泽民",
    "star": 0
  },
  "star": 1,
  "tags": []
}