{
  "content": "我欲之许子有赠，为我为学勿所偏。\n诚知子心苦爱我，欲我文字无不全。\n居常见我足吟咏，乃以述作为不然。\n始曰子知今则否，固亦未能无谕焉。\n我於诗言岂徒尔，因事激风成小篇。\n辞虽浅陋颇克苦，未到二雅未忍捐。\n安取唐季二三子，区区物象磨穷年。\n苦苦著书岂无意，贫希禄廪尘俗牵。\n书辞辩说多碌碌，吾敢虚语同後先。\n唯当稍稍缉铭志，愿以直法书诸贤。\n恐子未谕我此意，把笔慨叹临长川。",
  "dynasty": "宋代",
  "id": 72961,
  "name": "答裴送序意",
  "poet": {
    "desc": "梅尧臣（1002～1060）字圣俞，世称宛陵先生，北宋著名现实主义诗人。汉族，宣州宣城（今属安徽）人。宣城古称宛陵，世称宛陵先生。初试不第，以荫补河南主簿。50岁后，于皇祐三年（1051）始得宋仁宗召试，赐同进士出身，为太常博士。以欧阳修荐，为国子监直讲，累迁尚书都官员外郎，故世称“梅直讲”、“梅都官”。曾参与编撰《新唐书》，并为《孙子兵法》作注，所注为孙子十家著（或十一家著）之一。有《宛陵先生集》60卷，有《四部丛刊》影明刊本等。词存二首。",
    "id": 131,
    "image": "https://raw.githubusercontent.com/hujiaweibujidao/poetry/master/image/image_131.jpg",
    "name": "梅尧臣",
    "star": 0
  },
  "star": 1,
  "tags": []
}