{
  "content": "雅出群芳。占春前信息，腊后风光。野岸邮亭，繁似万点轻霜。清浅溪流倒影，更黯淡、月色笼香。浑疑是、姑射冰姿，寿阳粉面初妆。 \n多情对景易感，况淮天庾岭，迢递相望。愁听龙吟凄绝，画角悲凉。念昔因谁醉赏，向此际、空恼危肠。终须待结实，恁时佳味堪尝。",
  "dynasty": "宋代",
  "id": 65686,
  "name": "万年欢",
  "poet": {
    "desc": "王安礼（1034年--1095年），字和甫，北宋政治家、诗人。抚州临川（今江西省抚州市） 人，王安石同母四弟。生于宋仁宗景祐元年，卒于哲宗绍圣二年，年六十二岁，官至尚书左丞。世称王安礼、王安国、王雱为“临川三王”。著有《王魏公集》20卷。",
    "id": 1479,
    "image": "https://raw.githubusercontent.com/hujiaweibujidao/poetry/master/image/image_1479.jpg",
    "name": "王安礼",
    "star": 0
  },
  "star": 1,
  "tags": []
}