{
  "content": "八十空门子，深山土木骸。片衣闲自衲，单食老长斋。 \n道性终能遣，人情少不乖。樔枸居上院，薜荔俯层阶。 \n洗钵前临水，窥门外有柴。朗吟挥竹拂，高楫曳芒鞋。 \n迸笋斜穿坞，飞泉下喷崖。种花忻土润，拨石虑沙埋。 \n旧往师招隐，初临我咏怀。何当缘兴玩，更为表新牌。",
  "dynasty": "唐代",
  "id": 26926,
  "name": "题灵隐寺师一上人十韵",
  "poet": {
    "desc": "张祜 字承吉，邢台清河人，唐代著名诗人。出生在清河张氏望族，家世显赫，被人称作张公子，有“海内名士”之誉。张祜的一生，在诗歌创作上取得了卓越成就。“故国三千里，深宫二十年”张祜以是得名，《全唐诗》收录其349首诗歌。",
    "id": 56,
    "image": "https://raw.githubusercontent.com/hujiaweibujidao/poetry/master/image/image_56.jpg",
    "name": "张祜",
    "star": 0
  },
  "star": 1,
  "tags": []
}