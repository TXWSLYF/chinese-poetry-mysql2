{
  "content": "将违安可怀，宿恋复一方。家贫无旧业，薄宦各飘飏. \n执板身有属，淹时心恐惶。拜言不得留，声结泪满裳。 \n漾漾动行舫，亭亭远相望。离晨苦须臾，独往道路长。 \n萧条风雨过，得此海气凉。感秋意已违，况自结中肠。 \n推道固当遣，及情岂所忘。何时共还归，举翼鸣春阳。",
  "dynasty": "唐代",
  "id": 8593,
  "name": "发广陵留上家兄兼寄上长沙",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}