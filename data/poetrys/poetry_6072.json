{
  "content": "汉家萧相国，功盖五诸侯。勋业河山重，丹青锡命优。 \n君为禁脔婿，争看玉人游。荀令焚香日，潘郎振藻秋。 \n新成鹦鹉赋，能衣鹔鹴裘。不惮轩车远，仍寻薜荔幽。 \n苑梨飞绛叶，伊水净寒流。雪满故关道，云遮祥凤楼。 \n一身轻寸禄，万物任虚舟。别后如相问，沧波双白鸥。",
  "dynasty": "唐代",
  "id": 6072,
  "name": "赠别张兵曹",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}