{
  "content": "金杯不以涤愁肠，江郡芳时忆故乡。两岸烟花春富贵， \n一楼风月夜凄凉。王章莫耻牛衣泪，潘岳休惊鹤鬓霜。 \n归去莲花归未得，白云深处有茅堂。 \n古今通塞莫咨嗟，谩把霜髯敌岁华。失手已惭蛇有足， \n用心休为鼠无牙。九天云净方怜月，一夜风高便厌花。 \n独倚郡楼人不会，钓舟春浪接平沙。",
  "dynasty": "唐代",
  "id": 41748,
  "name": "中春登楼",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 2,
  "tags": []
}