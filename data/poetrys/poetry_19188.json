{
  "content": "纯精结奇状，皎皎天一涯。玉嶂拥清气，莲峰开白花。 \n半岩晦云雪，高顶澄烟霞。朝昏对宾馆，隐映如仙家。 \n夙闻蕴孤尚，终欲穷幽遐。暂因行役暇，偶得志所嘉。 \n明时无外户，胜境即中华。况今舅甥国，谁道隔流沙。",
  "dynasty": "唐代",
  "id": 19188,
  "name": "吐蕃别馆和周十一郎中杨七录事望白水山作",
  "poet": {
    "desc": "吕温（771～811） 字和叔，又字化光，唐河中（今永济市）人。德宗贞元十四年（798）进士，次年又中博学宏词科，授集贤殿校书郎。贞元十九年（803），得王叔文推荐任左拾遗。贞元二十年夏，以侍御史为入蕃副使，在吐蕃滞留经年。顺宗即位，王叔文用事，他因在蕃中，未能参与“永贞革新”。永贞元年 (805)秋，使还，转户部员外郎。历司封员外郎、刑部郎中。元和三年 (808)秋，因与宰相李吉甫有隙，贬道州刺史，后徙衡州，甚有政声，世称“吕衡州”。",
    "id": 1764,
    "image": "https://raw.githubusercontent.com/hujiaweibujidao/poetry/master/image/image_1764.jpg",
    "name": "吕温",
    "star": 0
  },
  "star": 1,
  "tags": []
}