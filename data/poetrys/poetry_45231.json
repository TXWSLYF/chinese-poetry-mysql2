{
  "content": "莫向孤峰道息机，有人偷眼羡吾师。满身光化年前宠， \n几轴开平岁里诗。北阙故人随丧乱，南山旧寺在参差。 \n清吟但忆徐方政，应恨当时不见时。",
  "dynasty": "唐代",
  "id": 45231,
  "name": "寄尚颜（公受徐州薛尚书见知）",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}