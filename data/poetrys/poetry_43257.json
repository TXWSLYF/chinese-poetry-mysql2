{
  "content": "分竹雄兼使，南方到海行。临门双旆引，隔岭五州迎。 \n猿鹤同枝宿，兰蕉夹道生。云垂前骑失，山豁去帆轻。 \n雨雾蒸秋岸，浪涛震夜城。政闲开迥阁，欹枕岛风清。",
  "dynasty": "唐代",
  "id": 43257,
  "name": "送李使君赴琼州兼五州招讨使",
  "poet": {
    "desc": "无可，唐代诗僧，俗姓贾，范阳（今河北涿州）人，贾岛从弟。少年时出家为僧，尝与贾岛同居青龙寺，后云游越州、湖湘、庐山等地。大和年间，为白阁寺僧。与姚合过往甚密，酬唱至多。又与张籍、马戴等人友善。无可攻诗，多五言，与贾岛、周贺齐名。亦以能书名，效柳公权体。",
    "id": 2427,
    "name": "无可",
    "star": 0
  },
  "star": 1,
  "tags": []
}