{
  "content": "古今俱此去，修短竟谁分。樽酒空如在，弦琴肯重闻。 \n一门同逝水，万事共浮云。旧馆何人宅，空山远客坟。 \n艰危贫且共，少小秀而文。独行依穷巷，全身出乱军。 \n岁时长寂寞，烟月自氛氲。垄树随人古，山门对日曛。 \n泛舟悲向子，留剑赠徐君。来去云阳路，伤心江水濆。",
  "dynasty": "唐代",
  "id": 6906,
  "name": "哭魏兼遂",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}