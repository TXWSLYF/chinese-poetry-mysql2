{
  "content": "海内兵犹在，关西赋未均。仍劳持斧使，尚宰茂陵人。 \n遥夜重城掩，清宵片月新。绿琴听古调，白屋被深仁。 \n迹与儒生合，心惟静者亲。深情先结契，薄宦早趋尘。 \n贫病休何日，艰难过此身。悠悠行远道，冉冉过良辰。 \n明主知封事，长沮笑问津。栖遑忽相见，欲语泪沾巾。",
  "dynasty": "唐代",
  "id": 13701,
  "name": "赠兴平郑明府",
  "poet": {
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。",
    "id": 2564,
    "name": "耿湋",
    "star": 0
  },
  "star": 1,
  "tags": []
}