{
  "content": "各为四方人，此地同事师。业成有先后，不得长相随。 \n出林多道路，缘冈复绕陂。念君辛苦行，令我形体疲。 \n黄叶堕车前，四散当此时。亭上夜萧索，山风水离离。",
  "dynasty": "唐代",
  "id": 15734,
  "name": "送同学故人",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 2,
  "tags": []
}