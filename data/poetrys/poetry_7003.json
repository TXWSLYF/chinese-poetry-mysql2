{
  "content": "故人河山秀，独立风神异。人许白眉长，天资青云器。 \n雄辞变文名，高价喧时议。下笔盈万言，皆合古人意。 \n一从负能名，数载犹卑位。宝剑诚可用，烹鲜是虚弃。 \n昔闻在河上，高卧自无事。几案终日闲，蒲鞭使人畏。 \n顷因岁月满，方谢风尘吏。颂德有舆人，荐贤逢八使。 \n栖鸾往已屈，驯雀今可嗣。此道如不移，云霄坐应致。 \n县前漳水绿，郭外晋山翠。日得谢客游，时堪陶令醉。 \n前期今尚远，握手空宴慰。驿路疏柳长，春城百花媚。 \n裴回白日隐，暝色含天地。一鸟向灞陵，孤云送行骑。 \n夫君多述作，而我常讽味。赖有琼瑶资，能宽别离思。 \n槐阴覆堂殿，苔色上阶砌。鸟倦自归飞，云闲独容cV. \n既将慕幽绝，兼欲看定慧。遇物忘世缘，还家懒生计。 \n无生妄已息，有妄心可制。心镜常虚明，时人自沦翳。",
  "dynasty": "唐代",
  "id": 7003,
  "name": "送薛据宰涉县（自永乐主簿陟状，寻复选受此官）",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 2,
  "tags": []
}