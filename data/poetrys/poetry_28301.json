{
  "content": "云起高台日未沉，数村残照半岩阴，野蚕成茧桑柘尽， \n溪鸟引雏蒲稗深。帆势依依投极浦，钟声杳杳隔前林。 \n故山迢递故人去，一夜月明千里心。",
  "dynasty": "唐代",
  "id": 28301,
  "name": "凌歊台送韦（一作韩）秀才",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}