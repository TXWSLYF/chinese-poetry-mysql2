{
  "content": "东越常悬思，山门在永嘉。秋光浮楚水，帆影背长沙。 \n城黑天台雨，村明海峤霞。时寻谢公迹，春草有瑶花。",
  "dynasty": "唐代",
  "id": 44859,
  "name": "送林上人归永嘉旧居",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}