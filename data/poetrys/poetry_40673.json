{
  "content": "叠巘层峰坐可观，枕门流水更潺湲。晓钟声彻洞溪远， \n夏木影笼轩槛寒。幽径乍寻衣屦润，古堂频宿梦魂安。 \n因嗟城郭营营事，不得长游空鬓残。",
  "dynasty": "唐代",
  "id": 40673,
  "name": "游西山龙泉禅寺",
  "poet": {
    "desc": "伍乔，生卒年月不详，南唐庐江人（今安徽省中部偏南、巢湖西南岸），自幼入庐山国学，工诗文。南唐保大元年（943）以《八卦赋》中进士第一，元宗命石勒乔赋于国门。后官歙州通判、考功员外郎。年70卒。",
    "id": 2305,
    "image": "https://raw.githubusercontent.com/hujiaweibujidao/poetry/master/image/image_2305.jpg",
    "name": "伍乔",
    "star": 0
  },
  "star": 1,
  "tags": []
}