{
  "content": "节应清和候，郊宫事洁羞。至诚闻上帝，明德祀圆丘。 \n雅用陶匏器，馨非黍稷流。就阳陈盛礼，匡国祷鸿休。 \n渐晓兰迎露，微凉麦弄秋。寿山横紫阁，瑞霭抱皇州。 \n外肃通班序，中严锡庆优。奏歌三酒备，表敬百神柔。 \n池碧将还凤，原清再问牛。万方瞻辅翼，共贺赞皇猷。",
  "dynasty": "唐代",
  "id": 36670,
  "name": "丞相孟夏祗荐南郊纪献十韵",
  "poet": {
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。",
    "id": 434,
    "image": "https://raw.githubusercontent.com/hujiaweibujidao/poetry/master/image/image_434.jpg",
    "name": "郑谷",
    "star": 0
  },
  "star": 1,
  "tags": []
}