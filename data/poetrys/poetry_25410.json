{
  "content": "秋初江上别旌旗，故国无家泪欲垂。千里未知投足处， \n前程便是听猿时。误攻文字身空老，却返渔樵计已迟。 \n羽翼凋零飞不得，丹霄无路接差池。",
  "dynasty": "唐代",
  "id": 25410,
  "name": "留别吉州太守宗人迈",
  "poet": {
    "desc": "滕倪，唐宪宗时阆中人。《全唐诗话》云：“倪苦心为诗，嘉声早播。”往江西吉州谒太守宗人迈，还蜀应秋试，卒于商于旅舍。仅存诗一首。《云溪友议》载倪诗有佳句“的发不能容相国，也同闲客满头生”。及题鹭鸶障子：“映水不深意，见人无惧心”。同时杜牧亦有句：“公道世间唯白发，贵人头上不曾饶”，泛指贵人，不如倪之极言相国为尤佳。",
    "id": 2974,
    "name": "滕倪",
    "star": 0
  },
  "star": 1,
  "tags": []
}