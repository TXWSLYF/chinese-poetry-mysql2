{
  "content": "问君从宦所，何日府中趋。遥指金陵县，青山天一隅。 \n行人怀寸禄，小吏献新图。北固波涛险，南天风俗殊。 \n春江连橘柚，晚景媚菰蒲。漠漠花生渚，亭亭云过湖。 \n滩沙映村火，水雾敛樯乌。回首东门路，乡书不可无。",
  "dynasty": "唐代",
  "id": 6079,
  "name": "送卢少府赴延陵",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}