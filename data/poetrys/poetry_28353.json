{
  "content": "赵佗西拜已登坛，马援南征土宇宽。越国旧无唐印绶， \n蛮乡今有汉衣冠。江云带日秋偏热，海雨随风夏亦寒。 \n岭北归人莫回首，蓼花枫叶万重滩。",
  "dynasty": "唐代",
  "id": 28353,
  "name": "朝台送客有怀",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}