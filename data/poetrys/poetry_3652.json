{
  "content": "震维芳月季，宸极众星尊。珮玉朝三陛，鸣珂度九门。 \n挈壶分早漏，伏槛耀初暾。北倚苍龙阙，西临紫凤垣。 \n词庭草欲奏，温室树无言。鳞翰空为忝，长怀圣主恩。",
  "dynasty": "唐代",
  "id": 3652,
  "name": "早朝",
  "poet": {
    "desc": "韦元旦,京兆万年人。擢进士第，补东阿尉，迁左台监察御史。与张易之为姻属。易之败，贬感义尉。后复进用，终中书舍人。",
    "id": 1440,
    "name": "韦元旦",
    "star": 0
  },
  "star": 3,
  "tags": []
}