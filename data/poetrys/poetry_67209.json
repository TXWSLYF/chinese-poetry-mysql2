{
  "content": "春心莫共花争发。花开不管连环缺。梦断小楼空。杜鹃啼晓红。 \n眼看连理树。纤手移筝柱。调遍错成声。无人知此情。",
  "dynasty": "宋代",
  "id": 67209,
  "name": "菩萨蛮",
  "poet": {
    "desc": "翁元龙字时可，号处静，句章（一作四明）人。生卒年均不详，约宋理宗嘉熙初前后在世。生平事迹不可考。他是大词家吴文英之兄，亦工词，杜成之评为“如絮浮水，如荷湿露，萦旋流转，似沾非着”。所作今存花草粹编中者一首，绝妙好词中者五首。",
    "id": 634,
    "name": "翁元龙",
    "star": 0
  },
  "star": 1,
  "tags": []
}