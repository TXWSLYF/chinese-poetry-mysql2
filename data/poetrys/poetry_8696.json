{
  "content": "吴兴老释子，野雪盖精庐。诗名徒自振，道心长晏如。 \n想兹栖禅夜，见月东峰初。鸣钟惊岩壑，焚香满空虚。 \n叨慕端成旧，未识岂为疏。愿以碧云思，方君怨别馀。 \n茂苑文华地，流水古僧居。何当一游咏，倚阁吟踌躇。",
  "dynasty": "唐代",
  "id": 8696,
  "name": "寄皎然上人",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 2,
  "tags": []
}