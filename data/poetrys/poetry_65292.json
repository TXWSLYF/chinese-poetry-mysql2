{
  "content": "何处采菱归暮。隔宵烟、菱歌轻举。白苹风起月华寒，影朦胧、半和梅雨。脉脉相逢心似许。扶兰棹、黯然凝伫。遥指前村，隐隐烟树，含情背人归去。",
  "dynasty": "宋代",
  "id": 65292,
  "name": "夜行船",
  "poet": {
    "desc": "孙浩然，宋代词人，不详其人。王诜曾画其《离亭燕词意》，作《江山秋晚图》（见攻媿集卷七十）。",
    "id": 1163,
    "image": "https://raw.githubusercontent.com/hujiaweibujidao/poetry/master/image/image_1163.jpg",
    "name": "孙浩然",
    "star": 0
  },
  "star": 2,
  "tags": []
}