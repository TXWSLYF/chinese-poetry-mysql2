{
  "content": "越艳荆姝惯采莲，兰桡画楫满长川。秋来江上澄如练， \n映水红妆如可见。此时莲浦珠翠光，此日荷风罗绮香。 \n纤手周游不暂息，红英烂熳殊未极。夕鸟栖林人欲稀， \n长歌哀怨采莲归。",
  "dynasty": "唐代",
  "id": 42161,
  "name": "采莲",
  "poet": {
    "desc": "生卒年不详，南昌（今属江西）人。玄宗开元十五年(727)自谏议大夫授湖州刺史，后改邠王府长史。又曾任殿中侍御史、监察御史，司勋、考功、吏部员外郎，主客、吏部郎中。事迹见《元和姓纂》卷二、《郎官石柱题名考》卷三等。《全唐诗》存诗1首。",
    "id": 2291,
    "name": "徐玄之",
    "star": 0
  },
  "star": 3,
  "tags": []
}