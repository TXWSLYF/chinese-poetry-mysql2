{
  "content": "九江山势尽峥嵘，惟有匡庐最得名。万叠影遮残雪在， \n数峰岚带夕阳明。冷侵醉榻铺秋色，高亚吟龙送水声。 \n只待丹霄酬志了，白云深处是归程。",
  "dynasty": "唐代",
  "id": 46945,
  "name": "九华望庐山",
  "poet": {
    "desc": "熊皎（一作皦），唐代诗人。后唐清泰二年(935)登进士第。后晋天福时，为延州刺史刘景岩从事，景岩徙邠州，皦入拜补阙。",
    "id": 1593,
    "name": "熊皎",
    "star": 0
  },
  "star": 1,
  "tags": []
}