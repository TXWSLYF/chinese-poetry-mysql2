{
  "content": "刖足岂一生，良工隔千里。故山彭泽上，归梦向汾水。 \n低催神气尽，僮仆心亦耻。未达谁不知，达者多忘此。 \n行年忽已壮，去老年更几。功名如不彰，身殁岂为鬼。 \n才看芳草歇，即叹凉风起。骢马未来朝，嘶声尚在耳。",
  "dynasty": "唐代",
  "id": 32377,
  "name": "下第后屏居书怀寄张侍御",
  "poet": {
    "desc": "李频（818—876），字德新，唐大中元年(847)，唐寿昌长汀源人（今建德李家镇）葬于永乐(今李家)，唐代后期诗人。幼读诗书，博览强记，领悟颇多。寿昌县令 穆君 游灵栖洞，即景吟诗：“一径入双崖，初疑有几家。行穷人不见，坐久日空斜”。得此四句后稍顿未续。时李频从行，续吟：“石上生灵笋，池中落异花。终须结茅屋，到此学餐霞。”穆君大为赞赏。但此诗根据史学家考证是李频本人所作。",
    "id": 1077,
    "image": "https://raw.githubusercontent.com/hujiaweibujidao/poetry/master/image/image_1077.jpg",
    "name": "李频",
    "star": 0
  },
  "star": 1,
  "tags": []
}