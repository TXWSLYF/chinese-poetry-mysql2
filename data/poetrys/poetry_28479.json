{
  "content": "离魂断续楚江壖，叶坠初红十月天。紫陌事多难数悉， \n青山长在好闲眠。方趋上国期干禄，未得空堂学坐禅。 \n他岁若教如范蠡，也应须入五湖烟。",
  "dynasty": "唐代",
  "id": 28479,
  "name": "经行庐山东林寺",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}