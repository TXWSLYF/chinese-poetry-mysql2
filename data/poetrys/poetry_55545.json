{
  "content": "翠杓银锅＿夜游。万灯初上月当楼。溶溶琥碧流匙滑，璨璨蠙珠著面浮。 \n香入手，暖生瓯。依然京国旧风流。翠娥且放杯行缓，甘味虽浓欲少留。",
  "dynasty": "宋代",
  "id": 55545,
  "name": "鹧鸪天（圆子）",
  "poet": {
    "desc": "生卒年月不详，字锡老，号审斋，东平(今属山东)人，流寓金陵，晚年转徙湘湖间。与游者张安世、韩元吉等，皆南渡初名士，年辈应亦相类。词风清拔可喜，著有《审斋词》1卷。",
    "id": 1777,
    "name": "王千秋",
    "star": 0
  },
  "star": 1,
  "tags": []
}