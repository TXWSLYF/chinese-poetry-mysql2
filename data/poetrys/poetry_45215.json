{
  "content": "武陵嘉致迹多幽，每见图经恨白头。溪浪碧通何处去， \n桃花红过郡前流。常闻相幕鸳鸿兴，日向神仙洞府游。 \n凿井耕田人在否，如今天子正征搜。",
  "dynasty": "唐代",
  "id": 45215,
  "name": "怀武陵因寄幕中韩先辈、何从事",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}