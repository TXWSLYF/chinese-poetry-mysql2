{
  "content": "相闻二十载，不得展平生。一夕南宫遇，聊用写中情。 \n端服光朝次，群烈慕英声。归来坐粉闱，挥笔乃纵横。 \n始陪文翰游，欢燕难久并。予因谬忝出，君为沉疾婴。 \n别离寒暑过，荏苒春草生。故园兹日隔，新禽池上鸣。 \n郡中永无事，归思徒自盈。",
  "dynasty": "唐代",
  "id": 8651,
  "name": "寄职方刘郎中",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}