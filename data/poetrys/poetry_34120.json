{
  "content": "凤麟胶尽夜如何，共叹先生剑解多。几度吊来唯白鹤， \n此时乘去必青骡。图中含景随残照，琴里流泉寄逝波。 \n惆怅真灵又空返，玉书谁授紫微歌。",
  "dynasty": "唐代",
  "id": 34120,
  "name": "奉和袭美伤开元观顾道士",
  "poet": {
    "desc": "张贲[唐]（约公元八六七年前后在世），字润卿，南阳人。生卒年均不详，约唐懿宗咸通中前后在世。登大中进士第。尝隐于茅山。后寓吴中，与皮日休、陆龟蒙游。唐末，为广文博士。贲所作诗，今存十六首。（见全唐诗）",
    "id": 2061,
    "name": "张贲",
    "star": 0
  },
  "star": 1,
  "tags": []
}