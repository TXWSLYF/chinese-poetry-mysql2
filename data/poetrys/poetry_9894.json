{
  "content": "馆娃宫中春已归，阖闾城头莺已飞。复见花开人又老， \n横塘寂寂柳依依。忆昔吴王在宫阙，馆娃满眼看花发。 \n舞袖朝欺陌上春，歌声夜怨江边月。古来人事亦犹今， \n莫厌清觞与绿琴。独向西山聊一笑，白云芳草自知心。",
  "dynasty": "唐代",
  "id": 9894,
  "name": "伤吴中",
  "poet": {
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。",
    "id": 760,
    "name": "李嘉祐",
    "star": 0
  },
  "star": 1,
  "tags": []
}