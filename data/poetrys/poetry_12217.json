{
  "content": "昔年苦逆乱，举族来南奔。日行几十里，爱君此山村。 \n峰谷呀回映，谁家无泉源。修竹多夹路，扁舟皆到门。 \n瀼溪中曲滨，其阳有闲园。邻里昔赠我，许之及子孙。 \n我尝有匮乏，邻里能相分。我尝有不安，邻里能相存。 \n斯人转贫弱，力役非无冤。终以瀼滨讼，无令天下论。",
  "dynasty": "唐代",
  "id": 12217,
  "name": "与瀼溪邻里",
  "poet": {
    "desc": "元结（719～772年），中国唐代文学家。字次山，号漫叟 、聱叟 。河南鲁山人。天宝六载(747)应举落第后，归隐商余山。天宝十二载进士及第。安禄山反，曾率族人避难猗玗洞 （今湖北大冶境内），因号猗玗子。乾元二年(759)，任山南东道节度使史翙幕参谋，招募义兵，抗击史思明叛军，保全十五城。代宗时，任道州刺史，调容州，加封容州都督充本管经略守捉使，政绩颇丰。大历七年(772)入朝，同年卒于长安。",
    "id": 79,
    "image": "https://raw.githubusercontent.com/hujiaweibujidao/poetry/master/image/image_79.jpg",
    "name": "元结",
    "star": 0
  },
  "star": 1,
  "tags": []
}