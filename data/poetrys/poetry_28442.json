{
  "content": "南郭烟光异世间，碧桃红杏水潺潺。猿来近岭猕猴散， \n鱼下深潭翡翠闲。犹阻晚风停桂楫，欲乘春月访松关。 \n几回策杖终难去，洞口云归不见山。",
  "dynasty": "唐代",
  "id": 28442,
  "name": "泛溪夜回寄道玄上人",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}