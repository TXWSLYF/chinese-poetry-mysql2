{
  "content": "宿帆震泽口，晓渡松江濆。棹发鱼龙气，舟冲鸿雁群。 \n寒潮顿觉满，暗浦稍将分。气出海生日，光清湖起云。 \n水乡尽天卫，叹息为吴君。谋士伏剑死，至今悲所闻。",
  "dynasty": "唐代",
  "id": 3077,
  "name": "夜渡吴松江怀古",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}