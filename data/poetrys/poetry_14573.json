{
  "content": "柏之异者山中灵，何人断绝为君亭。云翻浪卷不可识， \n鸟兽成形花倒植。莓苔旧点色尚青，霹雳残痕节犹黑。 \n金貂主人汉三老，构此穷年下朝早。心规目制不暂疲， \n匠者受之无一词。清晨拂匣菱生镜，落日凭阑星满池。 \n攒甍斗拱无斤迹，根瘿联悬同素壁。数层乱泻云里峰， \n万片争呈雪中石，重帘不动自飘香，似到瀛洲白玉堂。 \n水精如意刁金色，云母屏风透掩光。四阶绵绵被纤草， \n草上依微众山道。松间汲井烟翠寒，洞里围棋天景好。 \n愚儒敢欲贺成功，鸾凤栖翔固不同。应念废材今接地， \n一枝思寄户庭中。",
  "dynasty": "唐代",
  "id": 14573,
  "name": "萧常侍瘿柏亭歌",
  "poet": {
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。",
    "id": 583,
    "image": "https://raw.githubusercontent.com/hujiaweibujidao/poetry/master/image/image_583.jpg",
    "name": "卢纶",
    "star": 0
  },
  "star": 1,
  "tags": []
}