{
  "content": "道胜物能齐，累轻身易退。苟安一丘上，何必三山外。 \n云霞长若绮，松石常如黛。徒有昔王过，竟遗青史载。 \n诗因野寺咏，酒向山椒酹。异时逢尔知，兹辰驻余旆。",
  "dynasty": "唐代",
  "id": 14120,
  "name": "和丘员外题湛长史旧居",
  "poet": {
    "desc": "韦夏卿，字云客，杜陵人。父迢，检校都官郎中、岭南节度行军司马。夏卿与爱妻生下韦丛，多年后将韦丛许配给当时未曾有官名的元稹。夏卿苦学，大历中与弟正卿俱应制举，同时策入高等，授高陵主簿。累迁刑部员外郎。",
    "id": 2744,
    "name": "韦夏卿",
    "star": 0
  },
  "star": 1,
  "tags": []
}