{
  "content": "铜壶漏歇。纱窗倒挂梅梢月。玉人酒晕消香雪。促轸调弦，弹个古离别。 \n雏莺小凤交飞说。嘈嘈软语丁宁切。相如敧枕推红毯。脉脉无言，还记旧时节。",
  "dynasty": "宋代",
  "id": 67727,
  "name": "醉落魄（夜静闻琴）",
  "poet": {
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》",
    "id": 2103,
    "name": "侯置",
    "star": 0
  },
  "star": 1,
  "tags": []
}