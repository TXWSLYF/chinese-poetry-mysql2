{
  "content": "帝忧河朔郡，南发海陵仓。坐叹青春别，逶迤碧水长。 \n饮冰朝受命，衣锦昼还乡。为问东山桂，无人何自芳。",
  "dynasty": "唐代",
  "id": 3014,
  "name": "送姚侍御出使江东",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 2,
  "tags": []
}