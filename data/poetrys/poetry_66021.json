{
  "content": "归去来兮，家林不远，梦魂飞绕烟峰。洞房花木，只在小池东。谁道云深无路，小桥外、一径相通。功名小，从教群蚁，鏖战大槐宫。 \n故人，书夜到，秫田百亩，已兆年丰。把乌程烂醉，不数郫筒。醉后村歌正舞，团圞坐、一笑春风。洪崖伴，定驱鸾鹤，时一访衰翁。",
  "dynasty": "宋代",
  "id": 66021,
  "name": "满庭霜（和前）",
  "poet": {
    "desc": "郯字谦问，归安（今浙江省吴兴县）人。葛立方之子。绍兴二十四年（1154）进士。乾首七年（1171），常州通判。守临川，淳熙八年（1181）卒。有信斋词一卷。",
    "id": 2513,
    "name": "葛郯",
    "star": 0
  },
  "star": 3,
  "tags": []
}