{
  "content": "白云留故山，晓月流清涧。西风吹渭水，落叶满长安。龙虎痴顽，正要别真\n赝，都来方寸间。内丹成未饮刀圭，宦情远不登仕版。\n　　【梁州】无中有娇儿姹女，有中无火枣金丹。温温铅鼎清光烂。一泓水静，\n一片云闲。一轮月满，一点神安。断七情宝剑光寒，避三尸午夜更残。秘天真离\n坎交驰，纵玄旨乙庚配绾，炼希夷金木间关。药阑，岁晚，黄精满地和烟拣，安\n排净蚌珠灿。耿耿灵台照夜阑，去蕙留兰。\n　　【尾声】辨清浊不在青白眼，夸悬解何劳道上肝。银海澄澄洞诸幻，快还，\n九山，满地松风洞天晚。　孤闷\n　　花梢消杜宇魂，藕丝系鸳鸯足。春风丹凤只，夜月翠鸾孤。对景萧疏，空忆\n如簧语，最添心上苦。冷清清沉水香残，昏惨惨灯花穗吐。\n　　【梁州】东墙女空窥宋玉，西厢月却就崔姝。便休题月下老姻缘薄。风流偏\n阻，好事多辜。蓝田隐璧，沧海遗珠。桃源洞山谷崎岖，阳台路云雨模糊。书斋\n中勉强韩香，兰房中生疏郑五，泾河边不寄龙书。怨苦，自取。世间情知他是甚\n娘般物，自嗟叹静思虑。直教柳下惠开门不秉烛，薄命寒儒。\n　　【尾】一天愁寻杀裴生杵。千点泪啼斑湘女竹。一轮皓月当空正隐在云雾。\n量半幅，素楮，诉不尽燕燕莺莺半分语。",
  "dynasty": "元代",
  "id": 69691,
  "name": "【南吕】一枝花　送人入道",
  "poet": {
    "desc": "李致远，生平事迹不详。何梦华抄本《太平乐府》注云“江右（今江西）”至元中，客居溧阳（今属江苏）。存小令26首，套数4篇及杂剧《还牢未》。仇远相交甚密。据仇远写给李致远的《和李志远君深秀才》诗中说他“有才未遇政绩损”“亦固穷忘怨尤”“一瓢陋巷誓不出，孤云野鹤心自由”，可以看出他仕途不顺，一生郁郁不得志，但性格孤傲清高。《太和正音谱》列其为曲坛名家，评其曲曰：“如玉匣昆吾。”",
    "id": 736,
    "name": "李致远",
    "star": 0
  },
  "star": 1,
  "tags": []
}