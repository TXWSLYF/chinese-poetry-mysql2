{
  "content": "瘠彼单于马，赠我信都侯。\n信都恶顽恶，不使服车輈。\n我从南土归，涉河假扁舟。\n将趋未央朝，无乘谁可求。\n信都固朋义，百乏能以周。\n遗此燕山骏，买鞯安辔头。\n朝斩一束刍，夕煮一盎麰。\n渐平峥嵘骨，幸骑历冬秋。\n自春锁礼闱，既出被轻囚。\n饱秣不复驾，狂跃如生虬。\n更番一老卒，湔刷常预愁。\n前欲往城东，始跨人立侔。\n首落而尾掷，衰躯几坠投。\n迩者将赠金，行当谒冕旒。\n私呼贵邻兵，言调变驯柔。\n晨往及暮还，踣地气不收。\n彼兵隶天厩，国马皆仰驺。\n其能量马力，国马安得稠。\n以吾穷使然，尔能亦可羞。",
  "dynasty": "宋代",
  "id": 72989,
  "name": "哀马",
  "poet": {
    "desc": "梅尧臣（1002～1060）字圣俞，世称宛陵先生，北宋著名现实主义诗人。汉族，宣州宣城（今属安徽）人。宣城古称宛陵，世称宛陵先生。初试不第，以荫补河南主簿。50岁后，于皇祐三年（1051）始得宋仁宗召试，赐同进士出身，为太常博士。以欧阳修荐，为国子监直讲，累迁尚书都官员外郎，故世称“梅直讲”、“梅都官”。曾参与编撰《新唐书》，并为《孙子兵法》作注，所注为孙子十家著（或十一家著）之一。有《宛陵先生集》60卷，有《四部丛刊》影明刊本等。词存二首。",
    "id": 131,
    "image": "https://raw.githubusercontent.com/hujiaweibujidao/poetry/master/image/image_131.jpg",
    "name": "梅尧臣",
    "star": 0
  },
  "star": 1,
  "tags": []
}