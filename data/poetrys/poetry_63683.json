{
  "content": "楼倚虚空，觉人世、不知何处。人缥缈、半檐星斗，一窗风露。潮退沙平凫雁静，夜深月黑鱼龙怒。把清樽、独自笑余生，成何事。 \n尘埃外，谈高趣。烟波上，题诗句。这美景良宵，且休虚度。梦觉宦情甜似蜡，老来况味酸如醋。念儿曹、南北几时归，情朝暮。",
  "dynasty": "宋代",
  "id": 63683,
  "name": "满江红（登楼偶作）",
  "poet": {
    "id": 0,
    "name": "蒲寿",
    "star": 0
  },
  "star": 1,
  "tags": []
}