{
  "content": "嗟嗟号呶子，世称谪仙俦。媚俗被鲛绡，欺天荐昫修。 \n奔景谓可致，驰龄言易流。燕昭昧往事，嬴政亡前筹。 \n三山果不见，九仙忽悠悠。君看牛山乐，君见麋浦游。 \n昨日千金子，联绵成古丘。吾将揽明月，照尔生死流。 \n至乐享爰居，惭贻达者尤。冥冥光尘内，机丧成海沤。",
  "dynasty": "唐代",
  "id": 43746,
  "name": "杂寓兴",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}