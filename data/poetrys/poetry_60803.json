{
  "content": "松梢擎雪，竹枝漙露，炯炯照人清韵。仙家谱系合长生，元不藉、药炉丹井。 \n凌云壮志，垂天健翮，九万扶摇路稳。发闻政最有公车，定飞下、日边音信。",
  "dynasty": "宋代",
  "id": 60803,
  "name": "鹊桥仙（寿葛宰）",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}