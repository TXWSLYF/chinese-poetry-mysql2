{
  "content": "江南雨，风送满长川。碧瓦烟昏沈柳岸，红绡香润入梅天。飘洒正潇然。朝与暮，长在楚峰前。寒夜愁欹金带枕，暮江深闭木兰船。烟浪远相连。",
  "dynasty": "宋代",
  "id": 65120,
  "name": "望江南（六·江景）",
  "poet": {
    "desc": "王琪：字君玉，生于华阳(今四川成都)，徙舒(今安徽庐江)。他是王罕之子、王珪的从兄。北宋政治家、文学家。",
    "id": 228,
    "name": "王琪",
    "star": 0
  },
  "star": 8,
  "tags": []
}