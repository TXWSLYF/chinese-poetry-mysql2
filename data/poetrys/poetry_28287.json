{
  "content": "宋祖凌高乐未回，三千歌舞宿层台。湘潭云尽暮山出， \n巴蜀雪消春水来。行殿有基荒荠合，寝园无主野棠开。 \n百年便作万年计，岩畔古碑空绿苔。",
  "dynasty": "唐代",
  "id": 28287,
  "name": "凌歊台（台在当涂县北，宋高祖所筑）",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}