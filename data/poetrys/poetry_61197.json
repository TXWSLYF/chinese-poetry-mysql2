{
  "content": "早岁类寒蛩。晚节遭逢。曾开黄卷侍重瞳。归去青藜光照牖，阶药翻红。 \n出昼颇匆匆。主眷犹浓。除官全似紫阳翁宝文、漳州。换个新衔头面改，又似包公辞郡得小龙。",
  "dynasty": "宋代",
  "id": 61197,
  "name": "浪淘沙",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 2,
  "tags": []
}