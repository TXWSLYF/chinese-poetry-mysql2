{
  "content": "巾舄初随入蜀船，风帆吼过洞庭烟。七千里路到何处， \n十二峰云更那边。巫女暮归林淅沥，巴猿吟断月婵娟。 \n来年五月峨嵋雪，坐看消融满锦川。",
  "dynasty": "唐代",
  "id": 45243,
  "name": "自湘中将入蜀留别诸友",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}