{
  "content": "凌波庭院藕香残。银烛夜生寒。两点眉尖新恨，别来谁画遥山。 \n南楼皓月，一般瘦影，两处凭阑。莫似桃花溪畔，乱随流水人间。",
  "dynasty": "宋代",
  "id": 54665,
  "name": "朝中措（赠别）",
  "poet": {
    "desc": "李石。少负才名，既登第，任大学博士，出主石室，就学者如云。蜀学之盛，古今鲜俪。后卒成都，时作山水小笔，风调远俗。卒年七十外。",
    "id": 1199,
    "name": "李石",
    "star": 0
  },
  "star": 2,
  "tags": []
}