{
  "content": "伤禽恶弦惊，\n倦客恶离声。\n离声断客情，\n宾御皆涕零。\n涕零心断绝，\n将去复还诀。\n一息不相知，\n何况异乡别。\n遥遥征驾远，\n杳杳白日晚。\n居人掩闺卧，\n行子夜中饭。\n野风吹草木，\n行子心断肠。\n食梅常苦酸，\n衣葛常苦寒。\n丝竹徒满坐，\n忧人不解颜。\n长歌欲自慰，\n弥起长恨端。",
  "dynasty": "南北朝",
  "id": 48087,
  "name": "代东门行",
  "poet": {
    "desc": "鲍照（约415年～466年）南朝宋文学家，与颜延之、谢灵运合称“元嘉三大家”。字明远，汉族，祖籍东海（治所在今山东郯城西南，辖区包括今江苏涟水，久居建康（今南京）。家世贫贱，临海王刘子顼镇荆州时，任前军参军。刘子顼作乱，照为乱兵所杀。他长于乐府诗，其七言诗对唐代诗歌的发展起了很重要的作用。有《鲍参军集》。",
    "id": 732,
    "image": "https://raw.githubusercontent.com/hujiaweibujidao/poetry/master/image/image_732.jpg",
    "name": "鲍照",
    "star": 0
  },
  "star": 2,
  "tags": []
}