{
  "content": "从东陇风动松呼，听叮咛定睛睁觑，望苍谩钝广黄芦。却樵夫，遇渔父，递\n知机携物。便盘旋千转前湖，看寒山晚关滩渡。\n　　【醉春风】指是志诗书，友酬酒就举。盘桓欢玩拼欢娱，吟音饮足。足。己\n意微舒，答他佳趣，渐纤瞻录。\n　　【红绣鞋】才在怪歪崖捱步，磨过多过河渠，野赊斜隔这些疏。沉吟林阴阻，\n甘探淡淡儒，趁村门人问取。\n　　【石榴花】望湘江港上长芦，笼松拥洞横铺。视茨此是尔之居，小樵笑老夫。\n行岭登途，下凹凸狭压搓芽树，迈崖侧阶歪路。野接茄结隔斜铺，看关还滩但\n慢弯沽。\n　　【斗鹌鹑】毒雾睹古渡糊突，吾不如读书杜甫。小道道老稻樵枯，那华那\n华架橹，荡浆慌忙向穰荡宿。暗谈贪担担夫，偎碎萎翡翠宜图，岩崦渐濂纤淹\n出。\n　　【十二月】小鸟鹊高巢梢噪呼，骑一骑急喜避崎岖。乌酥土枯湖古渡，岚惨\n淡庵勘堪图。看看晚残山慢阻，忙忙莽望穰荒伏。\n　　【尧民歌】呀，陇东哄贡冲松动猛风毒，自姿尔思此诗赋。蓝关暂俺暗参吾，\n那家他把夹芭居。抽首就踌躇，裁划该载孤，闷昏奔村门去。\n　　【耍孩儿】盘桓疃畔峦端路，见一个绕倒忉骚老夫。穿一领袖头露肘旧绸服，\n骑一匹便鞭扌扇蹇嫣驴。轻行停省惊睁目，迤<辶里>即迷失记途，多因是抹坡错\n过多过阻。虫蛩蜂丛猛动，禽吟林阴荫疏。\n　　【四煞】那厮儿拿瓜那塔要这老儿近身频问取，那厮儿故徒不顾都胡觑；那\n老儿欠谦廉俭粘拈絮，那厮儿奸亻孱还顽懒惮语。缠绵转见涎天暮，那厮儿始使\n兹之指视，这老儿既知喜己眉舒。\n　　【三煞】你望那草桥拗小道绕，青菱萍正径出。那里有雨余渠处淤墟土，\n艰难涧湾潺寒滩返岸残山晚，助苦楚雾模糊古墓枯芜毒虎伏。荒凉苍莽羊肠曲，\n黑泥壁颓摧废驿，杂下凹答撒沙湖。\n　　【二煞】感咱岚淡黯，近人云称逐。那里有帘纤渐堑粘签足，跌斜歇客歇遮\n尔舍，在拐挨槐窄矮屋。兀良望烘风松朦胧从东去，那槎牙夹芭巴他家打火，\n休忧愁扣柳邮有酒投壶。\n　　【煞尾】那厮儿本分蠢钝淳，这老儿别也扯柘苦。听称名姓叮咛诉，则向那\n聚旅无虞去处宿。",
  "dynasty": "元代",
  "id": 69554,
  "name": "【中吕】粉蝶儿　集中州韵",
  "poet": {
    "desc": "黑老五，又称梨园黑老五，生平、里籍均不详。",
    "id": 3099,
    "name": "黑老五",
    "star": 0
  },
  "star": 1,
  "tags": []
}