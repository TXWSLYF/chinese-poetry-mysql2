{
  "content": "政成身没共兴衰，乡路兵戈旅榇回。城上暮云凝鼓角， \n海边春草闭池台。经年未葬家人散，昨夜因斋故吏来。 \n南北相逢皆掩泣，白蘋洲暖百花开。",
  "dynasty": "唐代",
  "id": 28338,
  "name": "伤故湖州李郎中",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}