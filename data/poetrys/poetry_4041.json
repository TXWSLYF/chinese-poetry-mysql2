{
  "content": "瑞云千里映，祥辉四望新。随风乱鸟翅，泛水结鱼鳞。 \n布叶疑临夏，开花讵待春。愿得承嘉景，无令掩桂轮。",
  "dynasty": "唐代",
  "id": 4041,
  "name": "咏云",
  "poet": {
    "desc": "[唐]（约公元六八五年前后在世）字、里、生卒年均不详。约唐武后垂拱初前后在世。工诗。咸亨中，（公元六七二年左右）登进士第。武后称制，官司封员外郎。季子所作诗，今仅存七首于全唐诗中。",
    "id": 1096,
    "name": "于季子",
    "star": 0
  },
  "star": 1,
  "tags": []
}