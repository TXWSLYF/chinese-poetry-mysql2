{
  "content": "游子想万里，何必登高台。闻君燕女吟，如自蓟北来。 \n长安高盖多，健马东西街。尽说蒿簪古，将钱买金钗。 \n我祖西园事，言之独伤怀。如今数君子，如鸟无树栖。 \n济水一入河，便与清流乖。闻君欲自持，勿使吾道低。",
  "dynasty": "唐代",
  "id": 32612,
  "name": "寄贾驰先辈",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 1,
  "tags": []
}