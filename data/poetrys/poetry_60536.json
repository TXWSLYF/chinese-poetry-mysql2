{
  "content": "暮霞散绮西溪浦。天上晴云开絮。清绝梅花几树。恼乱春愁处。 \n小桥流水人来去。沙岸浴鸥飞鹭。谁画江南好处。著我闲巾屦。",
  "dynasty": "宋代",
  "id": 60536,
  "name": "桃源忆故人",
  "poet": {
    "desc": "刘学箕，生卒年均不详（约公元1192年前后，即宋光宗绍熙时期在世），字习之，崇安（今福建武夷山市）人，刘子恽之孙。生平未仕，但游历颇广，曾“游襄汉，经蜀都，寄湖浙，历览名山大川，取友于天下”（本集陈以庄跋）。",
    "id": 3029,
    "image": "https://raw.githubusercontent.com/hujiaweibujidao/poetry/master/image/image_3029.jpg",
    "name": "刘学箕",
    "star": 0
  },
  "star": 1,
  "tags": []
}