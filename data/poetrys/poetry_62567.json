{
  "content": "暮云凝冻，耸玉楼、捻断冰髯知几。今岁天公慳破白，未放六E648呈瑞。瘗马发祥，妖麋应祷，终解从人意。腊前三白，瑶光一瞬千里。 \n便好翦刻漫空，落花飞絮，滚滚随风起。莫待东皇催整驾，点点消成春水。巧思裁云，新词胜雪，引动眉间喜。欺梅压竹，看看还助吟醉。",
  "dynasty": "宋代",
  "id": 62567,
  "name": "前调（和友人催雪）",
  "poet": {
    "desc": "卫宗武约公元？年至一二八九年字洪父，（一作淇父）自号九山，嘉兴华亭人。生年不详，卒于元世祖至元二十六年。淳佑间历官尚书郎，出知常州。罢官闲居三十余载，以诗丈自娱。宋亡，不仕。宗武著有《秋声集》八卷，《国史经籍志》传于世。诗文气韵冲澹，有萧然自得之趣。",
    "id": 2281,
    "name": "卫宗武",
    "star": 0
  },
  "star": 1,
  "tags": []
}