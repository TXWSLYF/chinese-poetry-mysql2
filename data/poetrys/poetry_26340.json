{
  "content": "山寒叶满衣，孤鹤偶清羸。已在云房老，休为内殿期。 \n岚昏声磬早，果熟唤猿迟。未得终高论，明朝更别离。",
  "dynasty": "唐代",
  "id": 26340,
  "name": "题灵隐寺皖公院",
  "poet": {
    "desc": "郑巢，[唐]（约公元八六七年前后在世）字不祥，钱塘人。生卒年均不详，约唐懿宗咸通中前后在世。大中间，举进士。姚合为杭州刺史，巢献诗游其门馆。合颇奖重，凡登览燕集，巢常在侧。后不仕而终。巢著有诗一卷，《唐才子传》传于世。",
    "id": 1269,
    "name": "郑巢",
    "star": 0
  },
  "star": 1,
  "tags": []
}