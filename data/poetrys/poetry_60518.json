{
  "content": "午转槐阴，正炎暑、侵肌似醉。问何处、披襟散发，解衣扬袂。傍沼茅亭杨柳绿，倚崖草阁梧桐翠。唤玉人、纤手掬清泉，生凉意。 \n开枕簟，浮瓜芰。琼液浅，歌喉细。对文禽雪鹭，助成幽致。十顷碧莲潇洒国，万竿修竹清凉世。算此时、情绪有谁同，吾侬自。",
  "dynasty": "宋代",
  "id": 60518,
  "name": "满江红（避暑）",
  "poet": {
    "desc": "刘学箕，生卒年均不详（约公元1192年前后，即宋光宗绍熙时期在世），字习之，崇安（今福建武夷山市）人，刘子恽之孙。生平未仕，但游历颇广，曾“游襄汉，经蜀都，寄湖浙，历览名山大川，取友于天下”（本集陈以庄跋）。",
    "id": 3029,
    "image": "https://raw.githubusercontent.com/hujiaweibujidao/poetry/master/image/image_3029.jpg",
    "name": "刘学箕",
    "star": 0
  },
  "star": 1,
  "tags": []
}