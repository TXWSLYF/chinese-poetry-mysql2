{
  "content": "铉府诞英规，公才天下知。谓乘羔雁族，继入凤凰池。 \n赤县求人隐，青门起路岐。翟回车少别，凫化舄遥驰。 \n神哭周南境，童歌渭北垂。贤哉荀奉倩，衮职伫来仪。",
  "dynasty": "唐代",
  "id": 3066,
  "name": "送合宫苏明府颋",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}