{
  "content": "戢戢乱峰里，一峰独凌天。下看如尖高，上有十里泉。 \n志人爱幽深，一住五十年。悬牍到其上，乘牛耕药田。 \n衣食不下求，乃是云中仙。山僧独知处，相引冲碧烟。 \n断崖昼昏黑，槎臬横只椽。面壁攀石棱，养力方敢前。 \n累歇日已没，始到茅堂边。见客不问谁，礼质无周旋。 \n醉卧枕欹树，寒坐展青毡。折松扫藜床，秋果颜色鲜。 \n炼蜜敲石炭，洗澡乘瀑泉。白犬舐客衣，惊走闻腥膻。 \n乃知轩冕徒，宁比云壑眠。",
  "dynasty": "唐代",
  "id": 16438,
  "name": "过凌霄洞天谒张先生祠",
  "poet": {
    "desc": "于鹄，大历、贞元间诗人也。隐居汉阳，尝为诸府从事。其诗语言朴实生动，清新可人；题材方面多描写隐逸生活，宣扬禅心道风的作品。代表作有《巴女谣》、《江南曲》、《题邻居》、《塞上曲》、《悼孩子》、《长安游》、《惜花 》、《南溪书斋》、《题美人》等，其中以《巴女谣》和《江南曲》两首诗流传最广。",
    "id": 833,
    "image": "https://raw.githubusercontent.com/hujiaweibujidao/poetry/master/image/image_833.jpg",
    "name": "于鹄",
    "star": 0
  },
  "star": 1,
  "tags": []
}