{
  "content": "江上花木冻，雨中零落春。应由放忠直，在此成漂沦。 \n嘉艳皆损污，好音难殷勤。天涯多远恨，雪涕盈芳辰。 \n坐哭青草上，卧吟幽水滨。兴言念风俗，得意唯波鳞。 \n枕席病流湿，檐楹若飞津。始知吴楚水，不及京洛尘。 \n风浦荡归棹，泥陂陷征轮。两途日无遂，相赠唯沾巾。",
  "dynasty": "唐代",
  "id": 19659,
  "name": "江邑春霖奉赠陈侍御",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 1,
  "tags": []
}