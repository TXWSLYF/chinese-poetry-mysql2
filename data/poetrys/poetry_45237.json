{
  "content": "雨歇江明苑树干，物妍时泰恣游盘。更无轻翠胜杨柳， \n尽觉浓华在牡丹。终日去还抛寂寞，绕池回却凭栏干。 \n红芳片片由青帝，忍向西园看落残。",
  "dynasty": "唐代",
  "id": 45237,
  "name": "湘中春兴",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}