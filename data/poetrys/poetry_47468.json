{
  "content": "养蚕先养桑，蚕老人亦衰。\n苟无园中叶，安得机上丝。\n妾家非豪门，官赋日相追。\n鸣梭夜达晓，犹恐不及时。\n但忧蚕与桑，敢问结发期。\n东邻女新嫁，照镜弄蛾眉。",
  "dynasty": "唐代",
  "id": 47468,
  "name": "蚕女",
  "poet": {
    "desc": "司马扎，生卒年里贯均未详，唐宣宗大中（847~858）前后在世。曾登进士第，有诗名，与储嗣宗友善。著有《司马先辈集》，《全唐诗》。",
    "id": 525,
    "name": "司马扎",
    "star": 0
  },
  "star": 1,
  "tags": []
}