{
  "content": "主人病且闲，客来情弥适。一酌复一笑，不知日将夕。 \n昨来属欢游，于今尽成昔。努力持所趣，空名定何益。",
  "dynasty": "唐代",
  "id": 5082,
  "name": "过贾六",
  "poet": {
    "desc": "苏晋（676—734），数岁能属文，作《八卦论》。吏部侍郎房颖叔、秘书少监王绍，见而叹曰：“后来之王粲也。”应进士，又举大礼科，皆上第。先天中，累迁中书舍人，崇文馆学士。明皇监国，每有制命，皆晋及贾曾稿定。数进谠言，以父珦年老，乞解职归侍。开元十四年，为吏部侍郎。知选事，多赏拔。终太子左庶子。诗二首。李适之与贺知章、李琎、崔宗之、苏晋、李白、张旭、焦遂，共尊为“饮中八仙”。",
    "id": 2695,
    "name": "苏晋",
    "star": 0
  },
  "star": 1,
  "tags": []
}