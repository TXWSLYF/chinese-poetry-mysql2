{
  "content": "御路回中岳，天营接下都。百灵无后至，万国竞前驱。 \n文卫严清跸，幽仙读宝符。贝花明汉果，芝草入尧厨。 \n济济衣冠会，喧喧夷夏俱。宗禋仰神理，刊木望川途。 \n抚己贫非病，时来本不愚。愿陪丹凤辇，率舞白云衢。",
  "dynasty": "唐代",
  "id": 3058,
  "name": "扈从登封告成颂应制",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}