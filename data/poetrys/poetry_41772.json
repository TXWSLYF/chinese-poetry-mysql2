{
  "content": "巧舌如簧总莫听，是非多自爱憎生。三人告母虽投杼， \n百犬闻风只吠声。辨玉且宽和氏罪，诬金须认不疑情。 \n因思畴昔游谈者，六国交驰亦受烹。",
  "dynasty": "唐代",
  "id": 41772,
  "name": "诫是非",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 1,
  "tags": []
}