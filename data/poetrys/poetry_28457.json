{
  "content": "野水通池石叠台，五营无事隐雄才。松斋下马书千卷， \n兰舫逢人酒一杯。寒树雪晴红艳吐，远山云晓翠光来。 \n定知别后无多日，海柳江花次第开。",
  "dynasty": "唐代",
  "id": 28457,
  "name": "题陆侍御林亭",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}