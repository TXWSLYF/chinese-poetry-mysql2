{
  "content": "弄水余英溪畔。绮罗香、日迟风慢。桃花春浸一篙深，画桥东、柳低烟远。 \n涨绿流红空满眼。倚兰桡、旧愁无限。莫把鸳鸯惊飞去，要歌时、少低檀板。",
  "dynasty": "宋代",
  "id": 51565,
  "name": "夜行船（余英溪泛舟）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}