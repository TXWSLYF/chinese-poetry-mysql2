{
  "content": "当日岭头相见处。玉骨冰肌元淡伫。近来因甚要浓妆，不管满城桃杏妒。 \n酒晕脸霞春暗度。认是东皇偏管顾。生罗衣褪为谁羞，香冷熏炉都不觑。",
  "dynasty": "宋代",
  "id": 51584,
  "name": "玉楼春（红梅）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 2,
  "tags": []
}