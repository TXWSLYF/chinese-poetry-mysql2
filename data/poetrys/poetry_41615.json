{
  "content": "剑气徒劳望斗牛，故人别后阻仙舟。残春谩道深倾酒， \n好月那堪独上楼。何处是非随马足，由来得丧白人头。 \n清风未许重携手，几度高吟寄水流。",
  "dynasty": "唐代",
  "id": 41615,
  "name": "月夜怀寄友人",
  "poet": {
    "desc": "谭用之，[约公元九三二年前后在世]，里居及生卒年均不详，约后唐明宗长兴中前后在世。善为诗而官不达。著有诗集一卷，《新唐书艺文志》传于世。",
    "id": 548,
    "image": "https://raw.githubusercontent.com/hujiaweibujidao/poetry/master/image/image_548.jpg",
    "name": "谭用之",
    "star": 0
  },
  "star": 1,
  "tags": []
}