{
  "content": "翘翘车乘。\n招我以弓。\n岂不欲往。\n畏我友朋。\n我无所监。\n夏后及商。\n用乱之故。\n民卒流亡。\n俟河之清。\n人寿几何。\n兆云询多。\n职竞作罗。\n虽有丝麻。\n无弃管蒯。\n虽有姬姜。\n无弃蕉萃。\n凡百君子。\n莫不代匮。\n周道挺挺。\n我心扃扃。\n讲事不令。\n集人来定。\n礼义不愆。\n何恤于人言。\n淑慎尔止。\n无载尔伪。",
  "dynasty": "先秦",
  "id": 47862,
  "name": "左传引逸诗",
  "poet": {
    "id": 0,
    "name": "佚名",
    "star": 0
  },
  "star": 4,
  "tags": []
}