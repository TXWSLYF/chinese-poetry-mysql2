{
  "content": "三吴裂婺女，九锡狱孤儿。霸主业未半，本朝心是谁。 \n永安宫受诏，筹笔驿沉思。画地乾坤在，濡毫胜负知。 \n艰难同草创，得失计毫厘。寂默经千虑，分明浑一期。 \n川流萦智思，山耸助扶持。慷慨匡时略，从容问罪师。 \n褒中秋鼓角，渭曲晚旌旗。仗义悬无敌，鸣攻故有辞。 \n若非天夺去，岂复虑能支。子夜星才落，鸿毛鼎便移。 \n邮亭世自换，白日事长垂。何处躬耕者，犹题殄瘁诗。",
  "dynasty": "唐代",
  "id": 27734,
  "name": "和野人殷潜之题筹笔驿十四韵",
  "poet": {
    "desc": "杜牧（公元803－约852年），字牧之，号樊川居士，汉族，京兆万年（今陕西西安）人，唐代诗人。杜牧人称“小杜”，以别于杜甫。与李商隐并称“小李杜”。因晚年居长安南樊川别墅，故后世称“杜樊川”，著有《樊川文集》。",
    "id": 211,
    "image": "https://raw.githubusercontent.com/hujiaweibujidao/poetry/master/image/image_211.jpg",
    "name": "杜牧",
    "star": 0
  },
  "star": 1,
  "tags": []
}