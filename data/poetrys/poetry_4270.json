{
  "content": "雾敛江早明，星翻汉将没。卧闻峡猿响，起视榜人发。 \n倚棹攀岸筱，凭船弄波月。水宿厌洲渚，晨光屡挥忽。 \n林泽来不穷，烟波去无歇。结思笙竽里，摇情游侠窟。 \n年貌不暂留，欢愉及玄发。云涓恋山海，禽马怀燕越。 \n自非行役人，安知慕城阙。",
  "dynasty": "唐代",
  "id": 4270,
  "name": "江路忆郡",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}