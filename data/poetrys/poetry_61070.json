{
  "content": "便披蓑、荷锄归去，何须身著宫锦。与谁共话桑麻事，朱老阮生尤稔。筛样饼。瓮样茧，长须赤脚供樵饪。清流浊品。尽扫去胸中，置诸膜外，对酒莫辞饮。 \n华胥梦，怕杀人惊晓枕。疏窗惟月来闯。一生常被弓旌误，且告朝家追寝。愁个甚。君管取，有薇堪采松堪荫。茅山再任。幸不是谋臣，又非世将，免犯道家禁。",
  "dynasty": "宋代",
  "id": 61070,
  "name": "摸鱼儿（用实之韵）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}