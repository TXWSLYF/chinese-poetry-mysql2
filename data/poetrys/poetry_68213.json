{
  "content": "笑湖山、纷纷歌舞，花边如梦如薰。响烟惊落日，长桥芳草外，客愁醒。天风送远，向两山、唤醒痴云。犹自有、迷林去鸟，不信黄昏。 \n销凝。油车归後，一眉新月，独印湖心。蕊宫相答处，空岩虚谷应，猿语香林。正酣红紫梦，便市朝、有耳谁听。怪玉兔、金乌不换，只换愁人。",
  "dynasty": "宋代",
  "id": 68213,
  "name": "芳草（南屏晚钟）",
  "poet": {
    "id": 0,
    "name": "奚岊",
    "star": 0
  },
  "star": 1,
  "tags": []
}