{
  "content": "玉节朝天罢，洪炉造化新。中和方作圣，太素忽收神。 \n盛德横千古，高标出四邻。欲知言不尽，处处有遗尘。 \n凝笳催晓奠，丹旐向青山。夕照新茔近，秋风故吏还。 \n本朝光汉代，从此扫胡关。今日天难问，浮云满世间。",
  "dynasty": "唐代",
  "id": 13464,
  "name": "相国晋公挽歌二首",
  "poet": {
    "desc": "顾况（生卒年不详），字逋翁，号华阳真逸（一说华阳真隐）。晚年自号悲翁，汉族，唐朝海盐人，（今在浙江海宁境内）人。唐代诗人、画家、鉴赏家。他一生官位不高，曾任著作郎，因作诗嘲讽得罪权贵，贬饶州司户参军。晚年隐居茅山，有《华阳集》行世。",
    "id": 49,
    "image": "https://raw.githubusercontent.com/hujiaweibujidao/poetry/master/image/image_49.jpg",
    "name": "顾况",
    "star": 0
  },
  "star": 1,
  "tags": []
}