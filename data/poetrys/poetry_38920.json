{
  "content": "寥寥深巷客中居，况值穷秋百事疏。孤枕忆山千里外， \n破窗闻雨五更初。经年荒草侵幽径，几树西风锁弊庐。 \n长系寸心归未得，起挑残烛独踌躇。",
  "dynasty": "唐代",
  "id": 38920,
  "name": "客舍秋晚夜怀故山",
  "poet": {
    "desc": "黄滔（840～911），字文江，莆田城内前埭（今荔城区东里巷）人，晚唐五代著名的文学家，被誉为“福建文坛盟主”、闽中“文章初祖”。《四库全书》收《黄御史集》10卷，附录1卷。",
    "id": 2328,
    "image": "https://raw.githubusercontent.com/hujiaweibujidao/poetry/master/image/image_2328.jpg",
    "name": "黄滔",
    "star": 0
  },
  "star": 1,
  "tags": []
}