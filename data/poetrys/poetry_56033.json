{
  "content": "浪迹人间。喜闻猿楚峡，学剑秦川。虚舟泛然不系，万里江天。朱颜绿鬓，作红尘、无事神仙。何妨在，莺花海里，行歌闲送流年。 \n休笑放慵狂眼，看闲坊深院，多少婵娟。燕宫海棠夜宴，花覆金船。如椽画烛，酒阑时、百炬吹烟。凭寄语，京华旧侣，幅巾莫换貂蝉。",
  "dynasty": "宋代",
  "id": 56033,
  "name": "汉宫春（张园赏海棠作，园故蜀燕王宫也）",
  "poet": {
    "desc": "陆游（1125—1210），字务观，号放翁。汉族，越州山阴（今浙江绍兴）人，南宋著名诗人。少时受家庭爱国思想熏陶，高宗时应礼部试，为秦桧所黜。孝宗时赐进士出身。中年入蜀，投身军旅生活，官至宝章阁待制。晚年退居家乡。创作诗歌今存九千多首，内容极为丰富。著有《剑南诗稿》、《渭南文集》、《南唐书》、《老学庵笔记》等。",
    "id": 272,
    "image": "https://raw.githubusercontent.com/hujiaweibujidao/poetry/master/image/image_272.jpg",
    "name": "陆游",
    "star": 0
  },
  "star": 5,
  "tags": []
}