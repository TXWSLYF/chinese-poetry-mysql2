{
  "content": "还携堂印向并州，将相兼权是武侯。时难独当天下事， \n功成却进手中筹。再三陈乞垆烟里，前后封章玉案头。 \n朱架早朝立剑戟，绿槐残雨看张油。遥知塞雁从今好， \n直得渔阳已北愁。边铺警巡旗尽换，山城候馆壁重修。 \n千群白刃兵迎节，十对红妆妓打球。圣主分明交暂去， \n不须高起见京楼。",
  "dynasty": "唐代",
  "id": 16031,
  "name": "送裴相公上太原",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}