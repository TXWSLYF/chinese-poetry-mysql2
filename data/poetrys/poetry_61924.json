{
  "content": "今岁潇湘，真个见、嘉平三白。闤阓里、无非和气，不知寒色。宇宙幻成清净境，了无一点红尘入。问太空、此瑞自何来，君王德。 \n歌笑是，兔园客。辛苦是，鹅池役。任谢家儿女，赋嘲纷出。洗尽腥膻空万里，屏除螟＿深千尺。向此时、何以对梅花，呼欢伯。",
  "dynasty": "宋代",
  "id": 61924,
  "name": "满江红（赋腊前三自）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}