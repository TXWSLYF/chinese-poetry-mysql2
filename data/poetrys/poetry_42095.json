{
  "content": "素琴孤剑尚闲游，谁共芳尊话唱酬。乡梦有时生枕上， \n客情终日在眉头。云拖雨脚连天去，树夹河声绕郡流。 \n回首帝京归未得，不堪吟倚夕阳楼。",
  "dynasty": "唐代",
  "id": 42095,
  "name": "颍川客舍",
  "poet": {
    "desc": "姚揆曾官任温州郡丞。善诗文，好游山水。姚揆在任期间多次到被誉为天下第二十六福地的仙岩畅游，曾于唐德宗(李适)贞元元年(785)在仙岩的翠微岭摩崖第十处留下石刻《仙岩铭》，成为名赋，流传千古，为后人称颂。姚揆仅留诗二首。",
    "id": 2267,
    "name": "姚揆",
    "star": 0
  },
  "star": 1,
  "tags": []
}