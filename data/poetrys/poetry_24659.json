{
  "content": "江南郁郁春草长，悠悠汉水浮清光。杂英飞尽空和景， \n绿杨阴重官舍静。此时醉客纵横书，公言可荐承明庐。 \n青天诏下宠光至，颁籍金闺征石渠。重归山路烟岚隔， \n巫山未深晚花折。涧底红光夺目燃，摇风有毒愁行客。 \n杜鹃啼咽花亦殷，声悲绝艳连空山。斜阳瞥映浅深树， \n云雨翻迷崖谷间。山鸡锦质矜毛羽，透竹穿萝命俦侣。 \n乔木幽谷上下同，雄雌不异飞栖处。望秦峰迥过商颜， \n浪叠云堆万簇山。行尽杳冥青嶂外，九重钟漏紫云间。 \n元和列侍明光殿，谏草初焚市朝变。北阙趋臣半隙尘， \n南梁笑客皆飞霰。追思感叹却昏迷，霜鬓愁吟到晓鸡。 \n故园岁深开断简，秋堂月晓掩遗袿.呜呜晓角霞辉粲， \n抚剑当楹一长叹。刍狗无由学圣贤，空持感激终昏旦。",
  "dynasty": "唐代",
  "id": 24659,
  "name": "南梁行（和二十二兄）",
  "poet": {
    "desc": "李德裕（787—849），字文饶，唐代赵郡赞皇（今河北赞皇县）人，与其父李吉甫均为晚唐名相。唐文宗时，受李宗闵、牛僧儒等牛党势力倾轧，由翰林学士出为浙西观察使。太和七年，入相，复遭奸臣郑注、李训等人排斥，左迁。唐武宗即位后，李德裕再度入相，执政期间外平回鹘、内定昭义、裁汰冗官、协助武宗灭佛，功绩显赫。会昌四年八月，进封太尉、赵国公。唐武宗与李德裕之间的君臣相知成为晚唐之绝唱。后唐宣宗即位，李德裕由于位高权重，五贬为崖州司户。李德裕两度为相，太和年间为相1年8个月，会昌年间为相5年7个月，两次为相7年3个月。",
    "id": 815,
    "image": "https://raw.githubusercontent.com/hujiaweibujidao/poetry/master/image/image_815.jpg",
    "name": "李德裕",
    "star": 0
  },
  "star": 1,
  "tags": []
}