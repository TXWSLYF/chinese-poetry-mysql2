{
  "content": "烟郭遥闻向晚鸡，水平舟静浪声齐。\n高林带雨杨梅熟，曲岸笼云谢豹啼。\n二女庙荒汀树老，九疑山碧楚天低。\n湘南自古多离怨，莫动哀吟易惨凄。",
  "dynasty": "唐代",
  "id": 47614,
  "name": "晚次湘源县",
  "poet": {
    "desc": "张泌，字子澄，唐末重要作家，生卒年约与韩偓(842-914)相当。",
    "id": 688,
    "image": "https://raw.githubusercontent.com/hujiaweibujidao/poetry/master/image/image_688.jpg",
    "name": "张泌",
    "star": 0
  },
  "star": 2,
  "tags": []
}