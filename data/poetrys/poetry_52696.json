{
  "content": "如意始身退，此事古难谐。中年醉饮，多病闲去正当才。长爱兰亭公子，弋钓溪山娱适，甘旨及朋侪。衰疾卧江海，鸥鸟莫惊猜。 \n酒初熟，招我友，共一杯。碧天云卷，高挂明月照人怀。我醉欲眠君去，醉醒君如有意，依旧抱琴来。尚有一壶酒，当复为君开。",
  "dynasty": "宋代",
  "id": 52696,
  "name": "水调歌头（与李致远、似之、张柔直会饮）",
  "poet": {
    "desc": "李纲（1083年－1140年2月5日），北宋末、南宋初抗金名臣，民族英雄。字伯纪，号梁溪先生，祖籍福建邵武，祖父一代迁居江苏无锡。李纲能诗文，写有不少爱国篇章。亦能词，其咏史之作，形象鲜明生动，风格沉雄劲健。著有《梁溪先生文集》、《靖康传信录》、《梁溪词》。",
    "id": 76,
    "image": "https://raw.githubusercontent.com/hujiaweibujidao/poetry/master/image/image_76.jpg",
    "name": "李纲",
    "star": 0
  },
  "star": 2,
  "tags": []
}