{
  "content": "我生求羽化，斋沐造仙居。葛蔓没丹井，石函盛道书。 \n寒松多偃侧，灵洞遍清虚。一就泉西饮，云中采药蔬。 \n山空蕙气香，乳管折云房。愿值壶中客，亲传肘后方。 \n三更礼星斗，寸匕服丹霜。默坐树阴下，仙经横石床。",
  "dynasty": "唐代",
  "id": 30352,
  "name": "谒仙观二首",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}