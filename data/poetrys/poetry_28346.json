{
  "content": "武牢关下护龙旗，挟槊弯弧马上飞。汉业未兴王霸在， \n秦军才散鲁连归。坟穿大泽埋金剑，庙枕长溪挂铁衣。 \n欲奠忠魂何处问，苇花枫叶雨霏霏。",
  "dynasty": "唐代",
  "id": 28346,
  "name": "题卫将军庙",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}