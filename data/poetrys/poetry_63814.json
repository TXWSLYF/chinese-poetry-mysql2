{
  "content": "十洲三岛曾行处，离情几番凄惋。坠叶重题，枯条旧折，萧飒那逢秋半。登临顿懒。更葵D64E难留，苎衣将换。试语孤怀，岂无人与共幽怨。 \n迟迟终是也别，算何如趁取，凉生江满。挂月催程，收风借泊，休忆征帆已远。山阴路畔。纵鸣壁犹蛩，过楼初雁。政恐黄花，笑人归较晚。",
  "dynasty": "宋代",
  "id": 63814,
  "name": "齐天乐（四明别友）",
  "poet": {
    "desc": "王沂孙，字圣与，号碧山、中仙、玉笥山人。会稽（今浙江绍兴）人，年辈大约与张炎相仿，入元后曾任庆元路学正。有《花外集》，又名《碧山乐府》。",
    "id": 421,
    "image": "https://raw.githubusercontent.com/hujiaweibujidao/poetry/master/image/image_421.jpg",
    "name": "王沂孙",
    "star": 0
  },
  "star": 1,
  "tags": []
}