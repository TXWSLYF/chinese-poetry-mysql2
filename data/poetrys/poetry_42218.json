{
  "content": "节逢清景至，占气二仪中。独喜登台日，先知应候风。 \n呈祥光舜化，表庆感尧聪。既与乘时叶，还将入律同。 \n微微万井遍，习习九门通。更绕炉烟起，殷勤报岁功。",
  "dynasty": "唐代",
  "id": 42218,
  "name": "冬至日祥风应候",
  "poet": {
    "desc": "河南（今河南洛阳）人。德宗贞元九年(793)登进士第。贞元末应科目及第。宪宗元和五年(810)任监察御史，入湖南幕府。又官著作佐郎。早年与皎然相识。",
    "id": 1896,
    "name": "穆寂",
    "star": 0
  },
  "star": 1,
  "tags": []
}