{
  "content": "二年尘冒处中台，喜得南归退不才。即路敢期皇子送， \n出关犹有御书来。未知天地恩何报，翻对江山思莫开。 \n斜日苇汀凝立处，远波微飏翠如苔。",
  "dynasty": "唐代",
  "id": 40540,
  "name": "离阙下日感恩",
  "poet": {
    "desc": "李建勋[公元八七二年左右至九五二年]字致尧，广陵人。（全唐诗作陇西人。此从唐才子传）约生于唐懿宗咸通十三年，卒于周太祖广顺二年，年约八十一岁。少好学能属文，尢工诗。南唐主李昪镇金陵，用为副使，预禅代之策，拜中书侍郎同平章事。昪元五年，（公元九四一年）放还私第。嗣主璟，召拜司空。以司徒致仕，赐号钟山公，年已八十。时宋齐丘隐居洪州西山，建勋常往造谒致敬。后归高安别墅，一夕，无病而终。建勋著有钟山集二十卷，《唐才子传》传于世。",
    "id": 1996,
    "name": "李建勋",
    "star": 0
  },
  "star": 3,
  "tags": []
}