{
  "content": "飞盖西园，晚秋却胜春天气。霜花开尽锦屏空，红叶新装缀。时放清杯泛水。暗凄凉、东风旧事。夜吟不绝，松影阑干，月笼寒翠。 \n莫唱阳关，但凭彩袖歌千岁。秋星入梦隔明朝，十载吴宫会。一棹回潮度苇。正西窗、灯花报喜。柳蛮樱素，试酒争怜，不教不醉。",
  "dynasty": "宋代",
  "id": 62378,
  "name": "烛影摇红（饯冯深居，翼日，其初度）",
  "poet": {
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。",
    "id": 670,
    "image": "https://raw.githubusercontent.com/hujiaweibujidao/poetry/master/image/image_670.jpg",
    "name": "吴文英",
    "star": 0
  },
  "star": 1,
  "tags": []
}