{
  "content": "霜露日凄凉。北雁南翔。惊风吹起不成行。吊影苍波何限恨，日暮天长。 \n为尔惜流光。还是重阳。故人何处舣危樯。寄我相思千点泪，直过潇湘。",
  "dynasty": "宋代",
  "id": 52951,
  "name": "浪淘沙（九日会饮分得雁字）",
  "poet": {
    "desc": "赵鼎(1085-1147)， 南宋政治家、词人。字元镇，自号得全居士。南宋解州闻喜（今属山西）人。宋高宗时的宰相。有《忠正德文集》10卷，清道光刊本。《四印斋所刻词》有《得全居士词》一卷，存词45首。",
    "id": 632,
    "image": "https://raw.githubusercontent.com/hujiaweibujidao/poetry/master/image/image_632.jpg",
    "name": "赵鼎",
    "star": 0
  },
  "star": 9,
  "tags": []
}