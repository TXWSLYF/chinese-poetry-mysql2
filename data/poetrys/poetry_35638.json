{
  "content": "秦楼花发时，秦女笑相随。及到秋风日，飞来欲问谁。 \n似厌栖寒菊，翩翩占晚阳。愁人如见此，应下泪千行。",
  "dynasty": "唐代",
  "id": 35638,
  "name": "秋蝶二首",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 2,
  "tags": []
}