{
  "content": "积雨暮凄凄，羁人状鸟栖。响空宫树接，覆水野云低。 \n穴蚁多随草，巢蜂半坠泥。绕池墙藓合，拥溜瓦松齐。 \n旧圃平如海，新沟曲似溪。坏阑留众蝶，欹栋止群鸡。 \n莠盛终无实，槎枯返有荑。绿萍藏废井，黄叶隐危堤。 \n闾里欢将绝，朝昏望亦迷。不知霄汉侣，何路可相携。",
  "dynasty": "唐代",
  "id": 14599,
  "name": "客舍苦雨即事寄钱起郎士元二员外",
  "poet": {
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。",
    "id": 583,
    "image": "https://raw.githubusercontent.com/hujiaweibujidao/poetry/master/image/image_583.jpg",
    "name": "卢纶",
    "star": 0
  },
  "star": 1,
  "tags": []
}