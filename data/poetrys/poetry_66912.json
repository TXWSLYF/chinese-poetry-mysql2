{
  "content": "层台云外，阅古今、多少兴衰成败。老木千章，若个是、南国甘棠遗爱。群籁号风，繁阴蔽日，有此清凉界。宾朋在坐，朗然心目明快。 \n更向会景亭前，登高吊古，此景何人会。岁岁春来春又去，独有灵台春在。早稻炊香，晚禾摇穗，管取三登泰。酿成春酒，把杯行乐须再。",
  "dynasty": "宋代",
  "id": 66912,
  "name": "念奴娇（熙春台宴同官）",
  "poet": {
    "desc": "王迈(1184～1248) ，南宋诗人。字实之，一作贯之。自号臞轩居士。今福建仙游县园庄镇（旧称慈孝里）人。嘉定十年(1217)进士，经历南外睦宗院教授、漳州通判等职。为人刚直敢言，刘克庄曾以\"策好人争诵，名高士责全\"诗句相赠。后来他由于应诏直言，被台官弹劾而降职。淳□中，主持邵武军事务，死后追封为司农少卿。",
    "id": 2018,
    "name": "王迈",
    "star": 0
  },
  "star": 1,
  "tags": []
}