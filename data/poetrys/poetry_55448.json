{
  "content": "云暖萍漪，雨香兰迳，西湖二月初时。两山十里，锦绣照金＿。柳外阑干相望，弄东风、倚遍斜晖。朋游好，乱红堆里，一饮百篇诗。 \n三年，江上梦，青衫风日，白纻尘泥。听几声黄鸟，粤树闽溪。长是春朝多病，今年更、添得相思。须归去，倦游滋味，犹有个人知。",
  "dynasty": "宋代",
  "id": 55448,
  "name": "满庭芳（道中忆钱塘旧游）",
  "poet": {
    "desc": "赵彦端（1121~1175）字德庄，号介庵，汴人。生卒年均不详，约宋高宗绍兴末前后在世。工为词，尝赋西湖谒金门词，有“波底夕阳红湿”之句。高宗喜曰：“我家裹人也会作此”！……\"乾道、淳熙间，（公元一一七四年前后）以直宝文阁知建宁府。终左司郎官。彦端词以婉约纤秾胜，有介庵词四卷，及介庵集十卷，外集三卷，均《宋史艺文志》并行于世。",
    "id": 650,
    "name": "赵彦端",
    "star": 0
  },
  "star": 1,
  "tags": []
}