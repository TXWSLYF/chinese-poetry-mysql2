{
  "content": "枫荻响飕飕。长江六月秋。二十年、重到沙头。城郭人民那似旧，曾识面、两三鸥。 \n落日且登楼。英雄休涕流。望黄旗、王气东浮。借问烟芜苍莽处，还莫是、古襄州。",
  "dynasty": "宋代",
  "id": 61852,
  "name": "糖多令（庚戌六月赴荆阃，宿江亭）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}