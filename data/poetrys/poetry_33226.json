{
  "content": "河湟戍卒去，一半多不回。家有半菽食，身为一囊灰。 \n官吏按其籍，伍中斥其妻。处处鲁人髽，家家杞妇哀。 \n少者任所归，老者无所携。况当札瘥年，米粒如琼瑰。 \n累累作饿殍，见之心若摧。其夫死锋刃，其室委尘埃。 \n其命即用矣，其赏安在哉。岂无黔敖恩，救此穷饿骸。 \n谁知白屋士，念此翻欸欸.",
  "dynasty": "唐代",
  "id": 33226,
  "name": "正乐府十篇。卒妻怨",
  "poet": {
    "desc": "皮日休，字袭美，一字逸少，生于公元834至839年间，卒于公元902年以后。曾居住在鹿门山，自号鹿门子，又号间气布衣、醉吟先生。晚唐文学家、散文家，与陆龟蒙齐名，世称\"皮陆\"。今湖北天门人（《北梦琐言》），汉族。咸通八年（867）进士及第，在唐时历任苏州军事判官（《吴越备史》）、著作佐郎、太常博士、毗陵副使。后参加黄巢起义，或言“陷巢贼中”（《唐才子传》），任翰林学士，起义失败后不知所踪。诗文兼有奇朴二态，且多为同情民间疾苦之作。《新唐书·艺文志》录有《皮日休集》、《皮子》、《皮氏鹿门家钞》多部。",
    "id": 604,
    "image": "https://raw.githubusercontent.com/hujiaweibujidao/poetry/master/image/image_604.jpg",
    "name": "皮日休",
    "star": 0
  },
  "star": 1,
  "tags": []
}