{
  "content": "客路瞻太华，三峰高际天。夏云亘百里，合沓遥相连。 \n雷雨飞半腹，太阳在其巅。翠微关上近，瀑布林梢悬。 \n爱此众容秀，能令西望偏。徘徊忘暝色，泱漭成阴烟。 \n曾是朝百灵，亦闻会群仙。琼浆岂易挹，毛女非空传。 \n仿佛仍伫想，幽期如眼前。金天有青庙，松柏隐苍然。",
  "dynasty": "唐代",
  "id": 6914,
  "name": "关门望华山",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 3,
  "tags": []
}