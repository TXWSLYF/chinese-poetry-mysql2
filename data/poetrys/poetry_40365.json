{
  "content": "绵绵夕漏深，客恨转伤心。抚弦无人听，对酒时独斟。 \n故乡万里绝，穷愁百虑侵。秋草思边马，绕枝惊夜禽。 \n风度谷馀响，月斜山半阴。劳歌欲叙意，终是白头吟。",
  "dynasty": "唐代",
  "id": 40365,
  "name": "夜宿荒村",
  "poet": {
    "desc": "孔德绍，会稽人，大约生活于隋末唐初时期。孔子三十四代孙。有清才。事窦建德，初为景城丞，后为内史侍郎，典书檄。建德败，太宗诛之。诗十二首。",
    "id": 1356,
    "name": "孔德绍",
    "star": 0
  },
  "star": 3,
  "tags": []
}