{
  "content": "自填曲子，自歌之、岂是行家官样。眼瞎背驼方引去，羞杀陈抟种放。摺起残编，寄声太乙，不必烦藜杖。陈人束阁，让他来者居上。 \n安乐值几多钱，且幅巾绦褐，准云台象。长扇矮壶山南北，忘却晓随天仗。六逸七贤，五更三老，元不论资望。香山误矢，渔翁何减为相。",
  "dynasty": "宋代",
  "id": 61054,
  "name": "念奴娇",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}