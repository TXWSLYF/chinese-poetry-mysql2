{
  "content": "仙宫有名籍，度世吴江濆。大道本无我，青春长与君。 \n中州俄已到，至理得而闻。明主降黄屋，时人看白云。 \n空山何窈窕，三秀日氛氲。遂此留书客，超遥烟驾分。",
  "dynasty": "唐代",
  "id": 6077,
  "name": "送暨道士还玉清观",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}