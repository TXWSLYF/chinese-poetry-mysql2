{
  "content": "王母仙桃，亲曾醉、九重春色。谁信道、鹿衔花去，浪翻鳌阙。眉锁娇娥山宛转，髻梳堕马云欹侧。恨风沙、吹透汉宫衣，余香歇。 \n霓裳散，庭花灭。昭阳燕，应难说。想春深铜雀，梦残啼血。空有琵琶传出塞，更无环佩鸣归月。又争知、有客夜悲歌，壶敲缺。",
  "dynasty": "宋代",
  "id": 68391,
  "name": "满江红",
  "poet": {
    "desc": "邓剡（1232-1303），字光荐，又字中甫，号中斋。庐陵人（今江西省吉安县永阳镇邓家村）。南宋末年爱国诗人、词作家，第一个为文天祥作传的人。他与文天祥、刘辰翁是白鹭洲书院的同学。",
    "id": 498,
    "image": "https://raw.githubusercontent.com/hujiaweibujidao/poetry/master/image/image_498.jpg",
    "name": "邓剡",
    "star": 0
  },
  "star": 1,
  "tags": []
}