{
  "content": "善为尔诸身，行为尔性命。祸福必可转，莫悫言前定。 \n见人之得，如己之得，则美无不克。见人之失，如己之失， \n是亨贞吉。反此之徒，天鬼必诛。福先祸始，好杀灭纪， \n不得不止。守谦寡欲，善善恶恶，不得不作。无见贵热， \n谄走蹩躠.无轻贱微，上下相依。古圣著书，矻矻孳孳。 \n忠孝信行，越食逾衣。生天地间，未或非假。身危彩虹， \n景速奔马。胡不自强，将升玉堂。胡为自坠，言虚行伪。 \n艳殃尔寿须戒，酒腐尔肠须畏。励志须至，扑满必破。 \n非莫非于饰非，过莫过于文过。及物阴功，子孙必封。 \n无恃文学，是司奇薄。患随不忍，害逐无足。一此一彼， \n谐宫合徵。亲仁下问，立节求己。恶木之阴匪阴， \n盗泉之水匪水。世孚草草，能生几几。直须如冰如玉， \n种桃种李。嫉人之恶，酬恩报义。忽己之慢，成人之美。 \n毋担虚誉，无背至理。恬和愻畅，冲融终始。 \n天人之行，尽此而已。丁宁丁宁，戴发含齿。",
  "dynasty": "唐代",
  "id": 44001,
  "name": "续姚梁公坐右铭",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 4,
  "tags": []
}