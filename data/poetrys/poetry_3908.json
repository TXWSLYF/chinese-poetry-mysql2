{
  "content": "薄宦三河道，自负十馀年。不应惊若厉，只为直如弦。 \n坐历山川险，吁嗟陵谷迁。长吟空抱膝，短翮讵冲天。 \n魂归沧海上，望断白云前。钓名劳拾紫，隐迹自谈玄。 \n不学多能圣，徒思鸿宝仙。斯志良难已，此道岂徒然。 \n嗟为刀笔吏，耻从绳墨牵。岐路情虽狎，人伦地本偏。 \n长揖谢时事，独往访林泉。寄言二三子，生死不来旋。",
  "dynasty": "唐代",
  "id": 3908,
  "name": "叙寄员半千",
  "poet": {
    "desc": "骆宾王（约619—约687年）字观光，汉族，婺州义乌人（今浙江义乌）。唐初诗人，与王勃、杨炯、卢照邻合称“初唐四杰”。又与富嘉谟并称“富骆”。高宗永徽中为道王李元庆府属，历武功、长安主簿，仪凤三年，入为侍御史，因事下狱，次年遇赦，调露二年除临海丞，不得志，辞官。有集。骆宾王于武则天光宅元年，为起兵扬州反武则天的徐敬业作《代李敬业传檄天下文》，敬业败，亡命不知所之，或云被杀，或云为僧。",
    "id": 714,
    "image": "https://raw.githubusercontent.com/hujiaweibujidao/poetry/master/image/image_714.jpg",
    "name": "骆宾王",
    "star": 0
  },
  "star": 7,
  "tags": []
}