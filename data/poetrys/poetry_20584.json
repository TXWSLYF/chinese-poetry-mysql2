{
  "content": "夜久连观静，斜月何晶荧。寥天如碧玉，历历缀华星。 \n楼榭自阴映，云牖深冥冥。纤埃悄不起，玉砌寒光清。 \n栖鹤露微影，枯松多怪形。南厢俨容卫，音响如可聆。 \n启圣发空洞，朝真趋广庭。闲开蕊珠殿，暗阅金字经。 \n屏气动方息，凝神心自灵。悠悠车马上，浩思安得宁。",
  "dynasty": "唐代",
  "id": 20584,
  "name": "清都夜境（自此至《秋夕》，并年十六至十八时诗）",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}