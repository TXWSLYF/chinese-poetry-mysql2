{
  "content": "一公住世忘世纷，暂来复去谁能分。身寄虚空如过客， \n心将生灭是浮云。萧散浮云往不还，凄凉遗教殁仍传。 \n旧地愁看双树在，空堂只是一灯悬。一灯长照恒河沙， \n双树犹落诸天花。天花寂寂香深殿，苔藓苍苍閟虚院。 \n昔余精念访禅扉，常接微言清道机。今来寂寞无所得， \n唯共门人泪满衣。",
  "dynasty": "唐代",
  "id": 7116,
  "name": "齐一和尚影堂",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 2,
  "tags": []
}