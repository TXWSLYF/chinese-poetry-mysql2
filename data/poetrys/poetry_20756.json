{
  "content": "近闻胡隐士，潜认得心王。不恨百年促，翻悲万劫长。 \n有修终有限，无事亦无殃。慎莫通方便，应机不顿忘。 \n百年都几日，何事苦嚣然。晚岁倦为学，闲心易到禅。 \n病宜多宴坐，贫似少攀缘。自笑无名字，因名自在天。 \n近见新章句，因知见在心。春游晋祠水，晴上霍山岑。 \n问法僧当偈，还丹客赠金。莫惊头欲白，禅观老弥深。",
  "dynasty": "唐代",
  "id": 20756,
  "name": "悟禅三首寄胡果",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}