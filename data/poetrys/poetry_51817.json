{
  "content": "梅花褪雪。赏心莫使慵欢悦。大家且恁同攀折。余蕊残英，偏称淡笼月。 \n当初相见花初发。如今花谢人离缺。一年又比一年别。惟有花枝，只似旧时节。",
  "dynasty": "宋代",
  "id": 51817,
  "name": "醉落魄（又赏残梅）",
  "poet": {
    "desc": "吴则礼 公元？年至一1121年字子副，富川（一作永兴，今湖北阳新）人。生年不详，卒于宋徽宗宣和三年。以父荫入仕。会为军器监主簿，因事谪荆州。官至直秘阁，知虢州。工诗，与唐庚、曾纡、陈道诸名士唱和。晚年居豫章，自号北湖居士。则礼著有北湖集十卷，长短句一卷，《书录解题》并傅于代。",
    "id": 2286,
    "name": "吴则礼",
    "star": 0
  },
  "star": 2,
  "tags": []
}