{
  "content": "释事怀三隐，清襟谒四禅。江鸣潮未落，林晓日初悬。 \n宝叶交香雨，金沙吐细泉。望谐舟客趣，思发海人烟。 \n顾枥仍留马，乘杯久弃船。未忧龟负岳，且识鸟耘田。 \n理契都无象，心冥不寄筌。安期庶可揖，天地得齐年。",
  "dynasty": "唐代",
  "id": 3075,
  "name": "游称心寺",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}