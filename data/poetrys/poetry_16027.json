{
  "content": "何须服药觅升天，粉阁为郎即是仙。买宅但幽从索价， \n栽松取活不争钱。退朝寺里寻荒塔，经宿城南看野泉。 \n道气清凝分晓爽，诗情冷瘦滴秋鲜。学通儒释三千卷， \n身拥旌旗二十年。春巷偶过同户饮，暖窗时与对床眠。 \n破除心力缘书癖，伤瘦花枝为酒颠。今日总来归圣代， \n丈人先达幸相怜。",
  "dynasty": "唐代",
  "id": 16027,
  "name": "寄杜侍御",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}