{
  "content": "云翁耕扶桑，种黍养日乌。手挼六十花甲子， \n循环落落如弄珠。长绳系日未是愚，有翁临镜捋白须。 \n饥魂吊骨吟古书，冯唐八十无高车。人生如云在须臾， \n何乃自苦八尺躯，裂衣换酒且为娱，劝君朝饮一瓢， \n夜饮一壶。杞天崩，雷腾腾，桀非尧是何足凭。 \n桐君桂父岂胜我，醉里白龙多上升。菖蒲花开鱼尾定， \n金丹始可延君命。",
  "dynasty": "唐代",
  "id": 30853,
  "name": "对酒",
  "poet": {
    "desc": "赵牧[唐]（约公元八六七年前后在世）字、里、生卒年均不详，约唐懿宗咸通中前后在世。有俊才，负奇节。大中咸通间，（公元八四七至八七三年）累举进士不第。遂舍场屋，放浪人间以终。牧为诗效李长吉，颇涉狂怪，耸动当时。",
    "id": 1757,
    "name": "赵牧",
    "star": 0
  },
  "star": 1,
  "tags": []
}