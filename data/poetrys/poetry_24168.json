{
  "content": "雄谋竟不决，宝玉将何爱。倏尔霜刃挥，飒然春冰碎。 \n飞光动旗帜，散响惊环珮。霜浓绣帐前，星流锦筵内。 \n图王业已失，为虏言空悔。独有青史中，英风冠千载。",
  "dynasty": "唐代",
  "id": 24168,
  "name": "赋得亚父碎玉斗",
  "poet": {
    "desc": "裴次元，贞元中第进士。元和中，为福州刺史、河南尹、终江西观察使。诗词四首。",
    "id": 2111,
    "name": "裴次元",
    "star": 0
  },
  "star": 1,
  "tags": []
}