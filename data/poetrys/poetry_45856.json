{
  "content": "玉幢亘碧虚，此乃真人居。裴回仍未进，邪省犹难除。 \n日落烟水黯，骊珠色岂昏。寒光射万里，霜缟遍千门。 \n玉魄东方开，嫦娥逐影来。洗心兼涤目，怳若游春台。 \n清波滔碧天，乌藏黯黮连。二仪不辨处，忽吐清光圆。 \n乌沈海西岸，蟾吐天东头。 \n凤凰三十六，碧天高太清。元君夫人蹋云语， \n冷风飒飒吹鹅笙。",
  "dynasty": "唐代",
  "id": 45856,
  "name": "游春台诗",
  "poet": {
    "id": 0,
    "name": "春台仙",
    "star": 0
  },
  "star": 1,
  "tags": []
}