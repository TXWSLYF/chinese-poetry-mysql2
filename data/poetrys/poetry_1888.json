{
  "content": "天清漏长霜泊泊，兰绿收荣桂膏涸。高楼云鬟弄婵娟， \n古瑟暗断秋风弦。玉关遥隔万里道，金刀不翦双泪泉。 \n香囊火死香气少，向帷合眼何时晓。城乌作营啼野月， \n秦川少妇生离别。 \n秋灯向壁掩洞房，良人此夜直明光。 \n天河悠悠漏水长，南楼北斗两相当。",
  "dynasty": "唐代",
  "id": 1888,
  "name": "杂曲歌辞。秋夜曲二首",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}