{
  "content": "晓星独挂结麟楼，三殿风高药树秋。 \n玉笛数声飘不住，问人依约在东头。 \n宿鸟翩翩落照微，石台楼阁锁重扉。 \n步廊无限金羁响，应是诸司扈从归。 \n幽阁焚香万虑凝，下帘胎息过禅僧。 \n玉堂分照无人后，消尽金盆一碗冰。",
  "dynasty": "唐代",
  "id": 30441,
  "name": "初秋寓直三首",
  "poet": {
    "desc": "郑畋（823-882），字台文，河南 荥阳人，会昌二年（842）进士及第。刘瞻镇北门，辟为从事。瞻作相，荐为翰林学士，迁中书舍人。乾符中，以兵部侍郎同平章事，寻出为凤翔节度使，拒巢贼有功，授检校尚书左仆射。诗一卷，。《全唐诗》录存十六首。性宽厚，能诗文。",
    "id": 572,
    "image": "https://raw.githubusercontent.com/hujiaweibujidao/poetry/master/image/image_572.jpg",
    "name": "郑畋",
    "star": 0
  },
  "star": 2,
  "tags": []
}