{
  "content": "莺啼燕语芳菲节，瑞庭花发。昔时欢宴歌声揭，管弦清越¤ \n自从陵谷追游歇，画梁尘黦.伤心一片如珪月，闲锁宫阙。 \n轻盈舞伎含芳艳，竞妆新脸。步摇珠翠修蛾敛，腻鬟云染¤ \n歌声慢发开檀点，绣衫斜掩。时将纤手匀红脸，笑拈金靥。 \n越罗小袖新香蒨，薄笼金钏。倚阑无语摇轻扇，半遮匀面¤ \n春残日暖莺娇懒，满庭花片。争不教人长相见，画堂深院。",
  "dynasty": "唐代",
  "id": 47297,
  "name": "后庭花（或加玉树二字）",
  "poet": {
    "desc": "[约公元九四七年前后在世]字不详，蜀人。生卒年均不详，约后晋高祖天福中前后在世。曾为后蜀秘书监。熙震善为词，今存二十九首，（见《唐五代词》）辞多华丽。",
    "id": 309,
    "name": "毛熙震",
    "star": 0
  },
  "star": 1,
  "tags": []
}