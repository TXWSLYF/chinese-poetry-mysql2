{
  "content": "朝吾自嵩山，驱驾遵洛汭.逶迟轘辕侧，仰望缑山际。 \n王子谢时人，笙歌此宾帝。仙材夙所禀，宝位焉足系。 \n为迫丹霄期，阙流苍生惠。高踪邈千载，遗庙今一诣。 \n肃肃生风云，森森列松桂。大君弘至道，层构何壮丽。 \n稽首环金坛，焚香陟瑶砌。伊余超浮俗，尘虑久已闭。 \n况复清夙心，萧然叶真契。",
  "dynasty": "唐代",
  "id": 45625,
  "name": "缑山庙",
  "poet": {
    "desc": "吴筠 (?一778年)，唐朝华州华阴(今陕西华阴县)人。字贞节。一作正节。性高鲠，少举儒子业，进士落第后隐居南阳倚帝山。天宝初召至京师，请隶人道门。后入嵩山，师承冯齐整而受正一之法。与当时文士李白等交往甚密。玄宗多次征召，应对皆名教世务，并以微言讽帝，深蒙赏赐。后被高力士谗言所伤，固辞还山。东游至会稽，大历十三年(778)卒于剡中。弟子私谥“宗元先生”。",
    "id": 2843,
    "image": "https://raw.githubusercontent.com/hujiaweibujidao/poetry/master/image/image_2843.jpg",
    "name": "吴筠",
    "star": 0
  },
  "star": 1,
  "tags": []
}