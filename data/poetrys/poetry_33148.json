{
  "content": "登楼恐不高，及高君已远。云行郎即行，云归郎不返。 \n嗟为楼上人，望望不相近。若作辙中泥，不放郎车转。 \n白日下西山，望尽妾肠断。",
  "dynasty": "唐代",
  "id": 33148,
  "name": "望行人",
  "poet": {
    "desc": "邵谒 唐（约公元860年前后在世）字不详，广东韶州翁源人。 唐代“岭南五才子”之一。 生卒年均不详，约唐懿宗咸通初前后在世。",
    "id": 418,
    "name": "邵谒",
    "star": 0
  },
  "star": 1,
  "tags": []
}