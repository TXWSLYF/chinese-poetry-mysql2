{
  "content": "桂花馥郁清无寐。觉身在、广寒宫里。忆吾家、妃子旧游，瑞龙脑、暗藏叶底。 \n不堪午夜西风起。更飐飐、万丝斜坠。向晓来、却是给孤园，乍惊见、黄金布地。",
  "dynasty": "宋代",
  "id": 54240,
  "name": "步蟾宫（九月二十六夜宿周师从家。睡觉，风雨起，有怀木犀）",
  "poet": {
    "desc": "杨无咎（1097～1171）字补之，杨一作扬，一说名补之，字无咎。自号逃禅老人、清夷长者、紫阳居士。临江清江（今江西樟树）人，寓居洪州南昌。绘画尤擅墨梅。水墨人物画师法李公麟。书学欧阳询，笔势劲利。今存《逃禅词》一卷，词多题画之作，风格婉丽。生平事迹见《宋史翼》卷三六。",
    "id": 711,
    "image": "https://raw.githubusercontent.com/hujiaweibujidao/poetry/master/image/image_711.jpg",
    "name": "杨无咎",
    "star": 0
  },
  "star": 1,
  "tags": []
}