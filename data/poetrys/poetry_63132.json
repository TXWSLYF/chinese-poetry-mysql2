{
  "content": "素秋渐爽，倚香曲枕情依旧。怀袖。浸数尺湘漪、簟纹皱。悲欢尽梦里，玉骨从消瘦。空又。思太液芙蓉未央柳。 \n翔凤何在，乐府传孤奏。人病酒。有鸳鸯双字倩谁绣。拜月西楼，几声滴漏。应恐纨洁，已疏郎手。",
  "dynasty": "宋代",
  "id": 63132,
  "name": "侧犯",
  "poet": {
    "desc": "谭宣子，宋朝词人，生卒年不详，字明之，号全阉。",
    "id": 3074,
    "name": "谭宣子",
    "star": 0
  },
  "star": 1,
  "tags": []
}