{
  "content": "祥辉上干吕，郁郁又纷纷。远示无为化，将明至道君。 \n势凝千里静，色向九霄分。已见从龙意，宁知触石文。 \n状烟殊散漫，捧日更氛氲。自使来宾国，西瞻仰瑞云。 \n圣布中区化，祥符异域云。含春初应吕，晕碧已成文。 \n东起随风暖，西流共日曛。升时嘉异月，为庆等凝汾。 \n轻与晴烟比，高将晓雾分。飘飘如可致，愿此翊明君。",
  "dynasty": "唐代",
  "id": 16864,
  "name": "青云干吕",
  "poet": {
    "desc": "彭伉[kàng]，字维嵩，号岳高，行兴一。宜春市袁州区下浦街道厚田人，出身世家，是著名隐士彭构云之孙，登唐德宗贞元六年庚午〈790年〉进士也是宜春历史上的第一个进士，历官石泉令、岳州录事，《全唐诗》存其诗三首。",
    "id": 1573,
    "image": "https://raw.githubusercontent.com/hujiaweibujidao/poetry/master/image/image_1573.jpg",
    "name": "彭伉",
    "star": 0
  },
  "star": 1,
  "tags": []
}