{
  "content": "石涧泉虚落，松崖路曲回。闻君北溪下，想像南山隈。 \n近念鼎湖别，遥思云嶂陪。不同奇觏往，空睹斯文来。 \n岁后寒初变，春前芳未开。黄蕤袅岸柳，紫萼折村梅。 \n尽室兹游玩，盈门几乐哉。嗟留洛阳陌，梦诣建章台。 \n野失巢由性，朝非元凯才。布怀钦远迹，幽意日尘埃。",
  "dynasty": "唐代",
  "id": 4438,
  "name": "奉酬韦祭酒嗣立偶游龙门北溪忽怀骊山别业呈诸留守之作",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}