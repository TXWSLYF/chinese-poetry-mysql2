{
  "content": "玉泉何处记，四折水纹浮。润下宁逾矩，居方在上流。 \n映空虚漾漾，涵白净悠悠。影碎疑冲斗，光清耐触舟。 \n珪璋分辨状，沙砾共怀柔。愿赴朝宗日，萦回入御沟。",
  "dynasty": "唐代",
  "id": 24073,
  "name": "赋得玉水记方流",
  "poet": {
    "desc": "吴丹(744-825)，唐常州晋陵人，字真存。贞元进士，授秘书省正字。累历协律郎、殿中侍御史等职。宪宗元和五年，迁太子舍人。穆宗长庆二年，以驾部郎中充宣慰副使，随韩愈赴镇州宣慰王庭凑。使还，拜谏议大夫。官至谏议大夫。能诗。",
    "id": 2599,
    "name": "吴丹",
    "star": 0
  },
  "star": 1,
  "tags": []
}