{
  "content": "同此三秋端正月，地高先得光辉。分明身世玉琉璃。不妨人未老，长与月相期。 \n我有芳尊供玩事，从渠魏鹊无枝。直须饮到五更时。大家眠玉界，莫羡宴瑶池。",
  "dynasty": "宋代",
  "id": 61899,
  "name": "临江仙（甲寅中秋和刘舍人赏月）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}