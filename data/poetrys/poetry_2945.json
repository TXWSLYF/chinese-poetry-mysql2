{
  "content": "薄游京都日，遥羡稽山名。分刺江海郡，朅来征素情。 \n松露洗心眷，象筵敷念诚。薄云界青嶂，皎日鶱朱甍。 \n苔涧深不测，竹房闲且清。感真六象见，垂兆二鸟鸣。 \n古今信灵迹，中州莫与京。林巘永栖业，岂伊佐一生。 \n浮悟虽已久，事试去来成。观念幸相续，庶几最后明。",
  "dynasty": "唐代",
  "id": 2945,
  "name": "游法华寺",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}