{
  "content": "白马披鬃练一团，今朝被绊欲行难。雪中放去空留迹， \n月下牵来只见鞍。向北长鸣天外远，临风斜控耳边寒。 \n自知毛骨还应异，更请孙阳仔细看。",
  "dynasty": "唐代",
  "id": 26501,
  "name": "絷白马诗上薛仆射",
  "poet": {
    "desc": "平曾，穆宗时人。唐以府元被绌者九人，曾其一也。长庆初，同贾岛辈贬，谓之举场十恶。曾后谒李固言于蜀，幕中皆名士，曾轻忽无所畏，遂献《雪山赋》。李览，命推出。不旬日，再献《鯸鱼赋》曰：\"此鱼触物而怒，翻身上波，为乌鸢所获，奈鲂鲤笑何。\"李览之，遂不至深罪。卒以恃才傲物，没于县曹。留有诗三首！",
    "id": 1489,
    "name": "平曾",
    "star": 0
  },
  "star": 2,
  "tags": []
}