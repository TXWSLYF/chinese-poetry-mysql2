{
  "content": "露荷香泛小池台。水云堆。好风催。宝扇胡床，无事且徘徊。帘外海榴裙一色，判共釂、两三杯。 \n此怀能得几番开。玉山颓。不须推。回首慈恩，前梦老堪咳。好是上林多少树，应早晚、待公来。",
  "dynasty": "宋代",
  "id": 66489,
  "name": "江神子（劝酒）",
  "poet": {
    "desc": "李壁，《宋史》写作李璧，字季章，号石林，又号雁湖居士，谥文懿。眉之丹棱（今四川省眉山市丹棱县）人，南宋历史学家李焘之子，生于公元1157年（一说1159年），殁于1222年，享年65岁。",
    "id": 2274,
    "image": "https://raw.githubusercontent.com/hujiaweibujidao/poetry/master/image/image_2274.jpg",
    "name": "李壁",
    "star": 0
  },
  "star": 1,
  "tags": []
}