{
  "content": "清泚阶下流，云自谷口源。念昔白衣士，结庐在石门。 \n道高杳无累，景静得忘言。山夕绿阴满，世移清赏存。 \n吏役岂遑暇，幽怀复朝昏。云泉非所濯，萝月不可援。 \n长往遂真性，暂游恨卑喧。出身既事世，高躅难等论。",
  "dynasty": "唐代",
  "id": 8918,
  "name": "云阳馆怀谷口",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 2,
  "tags": []
}