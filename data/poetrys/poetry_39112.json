{
  "content": "朱弹星丸粲日光，绿琼枝散小香囊。龙绡壳绽红纹粟， \n鱼目珠涵白膜浆。梅熟已过南岭雨，橘酸空待洞庭霜。 \n蛮山蹋晓和烟摘，拜捧金盘奉越王。 \n日日熏风卷瘴烟，南园珍果荔枝先。灵鸦啄破琼津滴， \n宝器盛来蚌腹圆。锦里只闻销醉客，蕊宫惟合赠神仙。 \n何人刺出猩猩血，深染罗纹遍壳鲜。",
  "dynasty": "唐代",
  "id": 39112,
  "name": "荔枝二首",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 2,
  "tags": []
}