{
  "content": "圣主万年兴，贤臣数载升。古灵传岳秀，宏量禀川澄。 \n畿甸举长策，风霜秉直绳。出车遥俗震，登阁满朝称。 \n赋简流亡辑，农安政理凭。还家新长幼，巡垄旧沟塍。 \n忠梗大勋立，寰瀛堕业惩。焚香兼御史，悬镜委中丞。 \n旟隼当朝立，台骢发郡乘。司徒汉家重，国典颍川征。 \n云路俄平入，台阶忽上凌。秉钧调造化，宣綍慰黎烝. \n金省方秋作，瑶轩直夜凭。中书赠陈准，右相简王陵。 \n三杰贤更穆，百僚欢且兢。摇怀及宾友，计曲辨淄渑。 \n阊阖暝阴散，钩陈爽气凝。月深宫树转，河近禁楼冰。 \n卑吏夙驱策，微涓效斗升。望麾宵继火，书板曙怀蒸。 \n彼此虽流盼，规模转服膺。惠将霄汉隔，劳或岁时矜。 \n位重恩宁滥，才轻慑不胜。林峦甘独往，疵贱苦相仍。 \n敢忘衔花雀，思同附骥蝇。平生逐鸟雀，何日嗣苍鹰。",
  "dynasty": "唐代",
  "id": 5210,
  "name": "秋夜寓直即事怀赠萧令公裴侍郎兼通简南省诸友人",
  "poet": {
    "desc": "王湾作为开元初年的北方诗人，往来于吴楚间，被江南清丽山水所倾倒，并受到当时吴中诗人清秀诗风的影响，写下了一些歌咏江南山水的作品，《次北固山下》就是其中最为著名的一篇。尤其其中“海日生残夜，江春入旧年”两句，得到当时的宰相张说的极度赞赏，并亲自书写悬挂于宰相政事堂上，让文人学士作为学习的典范。由此，这两句诗中表现的那种壮阔高朗的境象便对盛唐诗坛产生了重要的影响。直到唐末诗人郑谷还说“何如海日生残夜，一句能令万古传”，表达出极度钦羡之情。",
    "id": 117,
    "image": "https://raw.githubusercontent.com/hujiaweibujidao/poetry/master/image/image_117.jpg",
    "name": "王湾",
    "star": 0
  },
  "star": 6,
  "tags": []
}