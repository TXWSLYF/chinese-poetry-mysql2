{
  "content": "西风才起一蝉鸣，便算关河马上程。碧浪鹢舟从此别， \n丹霄鹄箭忍无成。二年芳思随云雨，几日离歌恋旆旌。 \n回首横塘更东望，露荷烟菊倍伤情。",
  "dynasty": "唐代",
  "id": 35574,
  "name": "秋日留题蒋亭",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}