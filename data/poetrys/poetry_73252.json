{
  "content": "事父尽孝敬，事君贵端贞。\n兄弟敦和睦，朋友笃信诚。\n从关重公慎，立身贵廉明。\n待干慕谦让，莅民尚宽平。\n理讼惟正直，察狱必审情。\n谤议不足怨，宠辱讵须惊。\n处满常惮溢，居高本虑倾。\n诗礼固可学，郑卫不足听。\n幸能修实操，何俟钓虚声。\n白珪玷可灭，黄金诺不轻。\n秦穆饮盗马，楚客报绝缨。\n言行既无择，存殁自扬名。",
  "dynasty": "唐代",
  "id": 73252,
  "name": "座右铭",
  "poet": {
    "desc": "陈子昂（约公元661～公元702），唐代文学家，初唐诗文革新人物之一。字伯玉，汉族，梓州射洪(今属四川)人。因曾任右拾遗，后世称为陈拾遗。光宅进士，历仕武则天朝麟台正字、右拾遗。解职归乡后受人所害，忧愤而死。其存诗共100多首，其中最有代表性的是《感遇》诗38首，《蓟丘览古赠卢居士藏用》7首和《登幽州台歌》。",
    "id": 12,
    "image": "https://raw.githubusercontent.com/hujiaweibujidao/poetry/master/image/image_12.jpg",
    "name": "陈子昂",
    "star": 0
  },
  "star": 7,
  "tags": []
}