{
  "content": "春馀草木繁，耕种满田园。酌酒聊自劝，农夫安与言。 \n忽闻荆山子，时出桃花源。采樵过北谷，卖药来西村。 \n村烟日云夕，榛路有归客。杖策前相逢，依然是畴昔。 \n邂逅欢觏止，殷勤叙离隔。谓予搏扶桑，轻举振六翮。 \n奈何偶昌运，独见遗草泽。既笑接舆狂，仍怜孔丘厄。 \n物情趋势利，吾道贵闲寂。偃息西山下，门庭罕人迹。 \n何时还清溪，从尔炼丹液。",
  "dynasty": "唐代",
  "id": 7285,
  "name": "山中逢道士云公",
  "poet": {
    "desc": "孟浩然（689-740），男，汉族，唐代诗人。本名不详（一说名浩），字浩然，襄州襄阳（今湖北襄阳）人，世称“孟襄阳”。浩然，少好节义，喜济人患难，工于诗。年四十游京师，唐玄宗诏咏其诗，至“不才明主弃”之语，玄宗谓：“卿自不求仕，朕未尝弃卿，奈何诬我？”因放还未仕，后隐居鹿门山，著诗二百余首。孟浩然与另一位山水田园诗人王维合称为“王孟”。",
    "id": 757,
    "image": "https://raw.githubusercontent.com/hujiaweibujidao/poetry/master/image/image_757.jpg",
    "name": "孟浩然",
    "star": 0
  },
  "star": 1,
  "tags": []
}