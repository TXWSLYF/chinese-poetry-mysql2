{
  "content": "情知此事少知音，自是先生枉用心。世上几时曾好古， \n人前何必更沾襟。致身不似笙竽巧，悦耳宁如郑卫淫。 \n三尺焦桐七条线，子期师旷两沈沈。",
  "dynasty": "唐代",
  "id": 34792,
  "name": "赠弹琴李处士",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 2,
  "tags": []
}