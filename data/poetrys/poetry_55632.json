{
  "content": "画栋珠帘，临无地、沧波万顷。云尽敛、西山横翠，半江沈影。斜日明边回白鸟，晚烟深处迷渔艇。听棹歌、游女采莲归，声相应。 \n愁似织，人谁省。情纵在，欢难更。满身香犹是，旧时荀令。宦海归来尘扑帽，酒徒散尽霜侵鬓。最愁处、独立咏苍茫，西风劲。",
  "dynasty": "宋代",
  "id": 55632,
  "name": "满江红（滕王阁）",
  "poet": {
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。",
    "id": 296,
    "name": "袁去华",
    "star": 0
  },
  "star": 1,
  "tags": []
}