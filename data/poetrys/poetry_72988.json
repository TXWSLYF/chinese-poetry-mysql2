{
  "content": "儒者务欲博，诵说穷各秋。\n衣裙未及解，含珠以见求。\n闽称黄夫子，常恐学不流。\n有徒如浮萍，匝匝围刳舟。\n聚书将万卷，载行无马牛。\n去年来京师，满箧分寄投。\n半在吴楚间，半入赵卫陬。\n昨日大官荐，青袍变绨裘。\n今朝为异物，寸禄与命雠。\n独闻邯郸公，哀之使敛收。\n曷其禀赋薄，安得被王侯。\n旅殡欲焉托，定将葬何州。\n生为四方游，死当不择丘。\n岂必归故乡，万里过山头。",
  "dynasty": "宋代",
  "id": 72988,
  "name": "哀国子黄助教",
  "poet": {
    "desc": "梅尧臣（1002～1060）字圣俞，世称宛陵先生，北宋著名现实主义诗人。汉族，宣州宣城（今属安徽）人。宣城古称宛陵，世称宛陵先生。初试不第，以荫补河南主簿。50岁后，于皇祐三年（1051）始得宋仁宗召试，赐同进士出身，为太常博士。以欧阳修荐，为国子监直讲，累迁尚书都官员外郎，故世称“梅直讲”、“梅都官”。曾参与编撰《新唐书》，并为《孙子兵法》作注，所注为孙子十家著（或十一家著）之一。有《宛陵先生集》60卷，有《四部丛刊》影明刊本等。词存二首。",
    "id": 131,
    "image": "https://raw.githubusercontent.com/hujiaweibujidao/poetry/master/image/image_131.jpg",
    "name": "梅尧臣",
    "star": 0
  },
  "star": 1,
  "tags": []
}