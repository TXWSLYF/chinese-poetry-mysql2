{
  "content": "人间莫谩惜花落，花落明年依旧开。 \n却最堪悲是流水，便同人事去无回。 \n龙跃虬蟠旋作潭，绕红溅绿下东南。 \n春风散入侯家去，漱齿花前酒半酣。",
  "dynasty": "唐代",
  "id": 35613,
  "name": "叹流水二首",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}