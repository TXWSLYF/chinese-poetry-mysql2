{
  "content": "行人欲上来时路。破晓雾、轻寒去。隔叶子规声暗度。十分酒满，舞茵歌袖，沾夜无寻处。 \n故人近送旌旗暮。但听阳关第三句。欲断离肠馀几许。满天星月，看人憔悴，烛泪垂如雨。",
  "dynasty": "宋代",
  "id": 65842,
  "name": "青玉案",
  "poet": {
    "desc": "黄大临，生卒年不详，宋代词人，字元明，号寅庵，洪州分宁（今江西修水）人。黄庭坚之兄，绍圣间为萍乡令。存词3首，风格清丽。",
    "id": 82,
    "image": "https://raw.githubusercontent.com/hujiaweibujidao/poetry/master/image/image_82.jpg",
    "name": "黄大临",
    "star": 0
  },
  "star": 1,
  "tags": []
}