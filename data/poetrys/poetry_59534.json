{
  "content": "立春除夕，并为一日，此事今年创见。席间三世共团栾，随分有、笙歌满院。 \n一名喜雪，二名饯岁，三则是名春宴。从教一岁大家添，但只要、明年强健。",
  "dynasty": "宋代",
  "id": 59534,
  "name": "鹊桥仙（丙寅除夕立春，骨肉团聚，是夕大雪）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}