{
  "content": "草堂近西郭，遥对敬亭开。枕腻海云起，簟凉山雨来。 \n高歌怀地肺，远赋忆天台。应学相如志，终须驷马回。 \n西岩有高兴，路僻几人知。松荫花开晚，山寒酒熟迟。 \n游从随野鹤，休息遇灵龟。长见邻翁说，容华似旧时。",
  "dynasty": "唐代",
  "id": 28153,
  "name": "将赴京师，留题孙处士山居二首",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}