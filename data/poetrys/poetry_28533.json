{
  "content": "风暖江城白日迟，昔人遗事后人悲。 \n草生宫阙国无主，玉树后庭花为谁。 \n地雄山险水悠悠，不信隋兵到石头。 \n玉树后庭花一曲，与君同上景阳楼。",
  "dynasty": "唐代",
  "id": 28533,
  "name": "陈宫怨二首",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}