{
  "content": "仲春上七。门左垂弧当此日。点检春光。百草千葩已斗芳。 \n折花持酒。彩袖殷勤来祝寿。明岁而今。稳向南宫待捷音。",
  "dynasty": "宋代",
  "id": 59557,
  "name": "减字木兰花（寿李茂叔）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}