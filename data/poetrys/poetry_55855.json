{
  "content": "载子强、二赵主管及诸同舍席间作 \n素节秋强半，嘉名久最宜。霜风簌簌下天涯。幸有佳朋何惜、共登危。 \n月窟诸仙子，天宫两白眉。相逢不醉定无归。笑问黄花重约、是何时。",
  "dynasty": "宋代",
  "id": 55855,
  "name": "南歌子",
  "poet": {
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。",
    "id": 926,
    "name": "姚述尧",
    "star": 0
  },
  "star": 1,
  "tags": []
}