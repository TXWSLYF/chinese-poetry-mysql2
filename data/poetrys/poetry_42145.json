{
  "content": "晨登瓦官阁，极眺金陵城。钟山对北户，淮水入南荣。 \n漫漫雨花落，嘈嘈天乐鸣。两廊振法鼓，四角吹风筝。 \n杳无霄汉上，仰攀日月行。山空霸气灭，地古寒阴生。 \n寥廓云海晚，苍茫宫观平。门馀阊阖字，楼识凤凰名。 \n雷作百川动，神扶万栱倾。灵光一向贵，长此镇吴京。",
  "dynasty": "唐代",
  "id": 42145,
  "name": "登瓦官寺阁",
  "poet": {
    "id": 0,
    "name": "李宾",
    "star": 0
  },
  "star": 1,
  "tags": []
}