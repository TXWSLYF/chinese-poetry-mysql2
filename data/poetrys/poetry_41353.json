{
  "content": "古来贤达士，驰鹜唯群书。非礼誓弗习，违道无与居。 \n儒家若迂阔，遂将世情疏。吾友嗣世德，古风蔼有馀。 \n幸遇汉文皇，握兰佩金鱼。俯视长沙赋，凄凄将焉如。",
  "dynasty": "唐代",
  "id": 41353,
  "name": "奉酬度支陈员外",
  "poet": {
    "desc": "徐铉（916年—991年）南唐，北宋初年文学家、书法家。字鼎臣，广陵（今江苏扬州）人。历官五代吴校书郎、南唐知制诰、翰林学士、吏部尚书，后随李煜归宋，官至散骑常侍，世称徐骑省。淳化初因事贬静难军行军司马。曾受诏与句中正等校定《说文解字》。工于书，好李斯小篆。与弟徐锴有文名，号称“二徐”；又与韩熙载齐名，江东谓之“韩徐”。",
    "id": 2357,
    "image": "https://raw.githubusercontent.com/hujiaweibujidao/poetry/master/image/image_2357.jpg",
    "name": "徐铉",
    "star": 0
  },
  "star": 1,
  "tags": []
}