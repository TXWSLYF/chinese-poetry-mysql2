{
  "content": "上将发文昌，中军静朔方。占星引旌节，择日拜坛场。 \n礼乐临轩送，威声出塞扬。安边俟帷幄，制胜在岩廊。 \n作鼓将军气，投醪壮士觞。戒途遵六月，离赠动三光。 \n槐路清梅暑，蘅皋起麦凉。时文仰雄伯，耀武震遐荒。 \n衽席知无战，兵戈示不忘。伫闻歌杕杜，凯入系名王。",
  "dynasty": "唐代",
  "id": 5089,
  "name": "奉和圣制送张说巡边",
  "poet": {
    "desc": "卢从愿（668年—737年），字子龚，相州临漳（今河北临漳）人。唐代名臣。弱冠举明经，又应制举。拜右拾遗，历殿中侍御史，累迁中书舍人。睿宗践阼，拜吏部侍郎。精心典选，有美誉。开元末，以吏部尚书致仕，史称“金瓯相”。",
    "id": 1798,
    "name": "卢从愿",
    "star": 0
  },
  "star": 1,
  "tags": []
}