{
  "content": "有厖眉、扶杖岘山来，举觞寿南山。首天怜赤子，相逢钧播，久望毡还。幸际君王神武，上宰是甘盘。少运风霆手，整顿何难。 \n好个霜天时候，听雁门新雁，眺远凭阑。想经纶心上，一点炳如丹。抚舆图、真儒事了，把勋庸、留在鼎彝看。八千岁，四明洞府，一佛人间。",
  "dynasty": "宋代",
  "id": 61771,
  "name": "八声甘州（庚戌寿郑丞相）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}