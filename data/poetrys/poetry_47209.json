{
  "content": "滴滴铜壶寒漏咽，醉红楼月。宴馀香殿会鸳衾，荡春心¤ \n真珠帘下晓光侵，莺语隔琼林。宝帐欲开慵起，恋情深。 \n玉殿春浓花烂漫，簇神仙伴。罗裙窣地缕黄金，奏清音¤ \n酒阑歌罢两沉沉，一笑动君心。永愿作鸳鸯伴，恋情深。",
  "dynasty": "唐代",
  "id": 47209,
  "name": "恋情深",
  "poet": {
    "desc": "唐末五代时人，字平珪，高阳（今属河北人），一作南阳（今属河南）人。年十四，登进士第。已而入蜀，从王建，官翰林学士承旨，进文思殿大学士，拜司徒，蜀亡，随王衍降唐。未几，复事孟氏，与欧阳烔等五人以小词为孟昶所赏。《花间集》称毛司徒，著有《前蜀纪事》《茶谱》，词存三十二首，今有王国维辑《毛司徒词》一卷。",
    "id": 254,
    "name": "毛文锡",
    "star": 0
  },
  "star": 1,
  "tags": []
}