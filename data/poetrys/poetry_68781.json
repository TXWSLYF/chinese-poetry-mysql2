{
  "content": "更不成愁，何曾是醉，豆花雨后轻阴。似此心情自可，多了闲吟。秋在西楼西畔，秋较浅、不似情深。 \n夜来月，为谁瘦小，尘镜羞临。 \n弹筝，旧家伴侣，记雁啼秋水，下指成音。听未稳、当时自误，又况如今。那是柔肠易断，人间事、独此难禁。雕笼近，数声别似春禽。",
  "dynasty": "宋代",
  "id": 68781,
  "name": "凤凰台上忆吹箫（秋意）",
  "poet": {
    "desc": "吴元可，南宋末遗民词人，生卒事迹均不详。号山庭，禾川（今江西永新县）人。",
    "id": 2789,
    "name": "吴元可",
    "star": 0
  },
  "star": 1,
  "tags": []
}