{
  "content": "名高犹素衣，穷巷掩荆扉。渐老故人少，久贫豪客稀。 \n塞云横剑望，山月抱琴归。几日蓝溪醉，藤花拂钓矶。 \n京洛多高盖，怜兄剧断蓬。身随一剑老，家入万山空。 \n夜忆萧关月，行悲易水风。无人知此意，甘卧白云中。",
  "dynasty": "唐代",
  "id": 28053,
  "name": "送从兄归隐蓝溪二首",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}