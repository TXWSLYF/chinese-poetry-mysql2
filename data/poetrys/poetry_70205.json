{
  "content": "晚妆楼上醉离觞，月色苍苍。来时何暮去何忙，空惆怅，无计锁鸳鸯。【幺\n】残云剩雨阳台上，空赢得两袖余香。则恐怕春夜长，东风壮，桃花飘荡，何处\n觅刘郎？　九日渡江二首\n　　秋风江上棹孤舟，烟水悠悠。伤心无句赋登楼，山容瘦，老树替人愁。【幺\n】樽前醉把茱萸嗅，问相知几个白头。乐可酬，人非旧，黄花时候，难比旧风流。\n秋风江上棹孤航，烟水茫茫。白云西去雁南翔，推篷望，清思满沧浪。【幺】东\n篱载酒陶元亮，等档间过了重阳。自感伤。何情况，黄花惆怅，空作去年香。　扬子江阻风\n　　篷窗风急雨丝丝，闷捻吟髭。维扬西望渺何之？无一个鸿鳞至，把酒问篙师。\n【幺】他迎头儿便说干戈事，待风流再莫追思。塌了酒楼，焚了茶肆，柳营花市，\n更说甚呼燕子唤莺儿。　代人寄情\n　　花下清歌月下弹，意惹情关。颠鸾倒凤数十番，从分散，情意便阑珊。【幺\n】我家私虽不比王十万，论声名索另眼儿相看。更做道姐姐奸，恁须是婆婆惯，\n少甚么南来鱼雁，直不得两字问平安。　上已日登姚江龙泉寺分韵得暗字\n　　天风吹我上岩，正值春三。残红飞絮点松杉，轻摇撼，无数落青衫。【幺\n】登临未了斜阳暗，借白云半榻禅龛。发笑谈，论经谶，老龙惊惮，拖雨过江南。　咏雪效苏禁体作\n　　天低风静日昏昏，一片同云。穿帘透暮舞纷纷，寒成阵，则索闭柴门。【幺\n】陶学士满口誉清俊，邮亭中冻得来伤神，颠倒说老党村。诸般□，羊羔美耐，\n金帐里醉醺醺。黄昏微雨净尘沙，飞尽归鸦。斜飘乱撒扑窗纱，迷鸳瓦，一色净\n无瑕。【幺】棱棱衾铁萧萧塌，问羊羔那里寻他。不由人狂兴发，把扁舟驾，向\n山阴直下，认不得戴逵家。　太真\n　　开元天子好奢华，太真妃选作浑家。东风吹动祸根芽，娘牵挂，没乱煞胖娃\n娃。【幺】不提防变却承平卦，闹渔阳一片胡笳。辞风榻，迁鸾驾，马嵬坡下，\n踏碎海棠花。　丽华\n　　临风阁内俏人儿，天生得玉骨冰姿。承欢奉喜度芳时，多才思，举笔便题诗。\n【幺】谁承望擒虎将军至，拥貔貅百万雄师。惊散了玉树歌，推上云阳市。黄天\n何事，流泪洒胭脂。",
  "dynasty": "元代",
  "id": 70205,
  "name": "【正宫】小梁州　别情代人作其人姓刘",
  "poet": {
    "desc": "汤舜民，元末明初戏曲作家，号菊庄，字、生卒年、生平事迹均不详，象山（今属浙江）人。补本县吏，非其志也。后落魄江湖间。好滑稽，与贾仲明交久而不衰。文皇帝在燕邸时，宠遇甚厚，永乐间恩赍常及。所作乐府、套数、小令极多，语皆工巧，江湖盛传之。所撰杂剧2种：《瑞仙亭》、《娇红记》，惜已佚。朱权《太和正音谱》评其词曲格势，喻如“锦屏春风”。",
    "id": 3096,
    "name": "汤舜民",
    "star": 0
  },
  "star": 1,
  "tags": []
}