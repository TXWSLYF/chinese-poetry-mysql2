{
  "content": "记当年、虏压顺昌城，直欲付靴尖。赖君家乃祖，笑麾白羽，净洗腥膻。荆州甘棠蔼蔼，浓墨字犹鲜。少出＿云手，整顿青毡。 \n好个嫩凉天气，想闻鸡听雁，意气犹＿。看相将喜事，眉色已黄占。祝君龄、有如此酒，举金罍、须放十分添。还知否，封侯事业，正在华颠。",
  "dynasty": "宋代",
  "id": 61876,
  "name": "八声甘州（寿刘舍人）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}