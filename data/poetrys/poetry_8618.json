{
  "content": "束带自衡门，奉命宰王畿。君侯枉高鉴，举善掩瑕疵。 \n斯民本已安，工拙两无施。何以酬明德，岁晏不磷缁。 \n时节乃来集，欣怀方载驰。平明大府开，一得拜光辉。 \n温如春风至，肃若严霜威。群属所载瞻，而忘倦与饥。 \n公堂燕华筵，礼罢复言辞。将从平门道，憩车沣水湄。 \n山川降嘉岁，草木蒙润滋。孰云还本邑，怀恋独迟迟。",
  "dynasty": "唐代",
  "id": 8618,
  "name": "秋集罢还途中作，谨献寿春公、黎公",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}