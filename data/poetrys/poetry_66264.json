{
  "content": "一年陌上寻芳意。想人在、东风里。褪粉销红春有几。青翰飞去，紫云凝伫，往事如流水。 \n烟横极浦山无际。暗解明珰问谁寄。乡在温柔何处是。轮囷香雾，静深庭院，帘影参差翠。",
  "dynasty": "宋代",
  "id": 66264,
  "name": "青玉案（春暮）",
  "poet": {
    "desc": "赵善扛[约公元一一七四年前后在世]字文鼎，号解林居士。有人认为赵善扛里居及生卒年均不详，而中华诗词网介绍说：绍兴十一年（1141）生。曾守蕲州及处州。淳熙年间卒。赵善扛工诗词，所作颇多。花庵词选中录存他的词十四首。",
    "id": 1525,
    "name": "赵善扛",
    "star": 0
  },
  "star": 1,
  "tags": []
}