{
  "content": "道路五千里，门阑三十年。当时携手人，今日无半全。 \n咏题官舍内，赋韵僧房前。公登略彴桥，况榜龙fp船。 \n远寺吐朱阁，春潮浮绿烟。鹓鸿翔邓林，沙鸨飞吴田。 \n诸子纷出祖，中宵久留连。坐客三千人，皆称主人贤。 \n国士分如此，家臣亦依然。身在薜萝中，头刺文案边。 \n故吏已重叠，门生从联翩。得罪为何名，无阶问皇天。 \n出门多岐路，命驾无由缘。伏承诸侍郎，顾念犹迍邅。 \n圣代逢三宥，营魂空九迁。",
  "dynasty": "唐代",
  "id": 13382,
  "name": "寄上兵部韩侍郎奉呈李户部、卢刑部、杜三侍郎",
  "poet": {
    "desc": "顾况（生卒年不详），字逋翁，号华阳真逸（一说华阳真隐）。晚年自号悲翁，汉族，唐朝海盐人，（今在浙江海宁境内）人。唐代诗人、画家、鉴赏家。他一生官位不高，曾任著作郎，因作诗嘲讽得罪权贵，贬饶州司户参军。晚年隐居茅山，有《华阳集》行世。",
    "id": 49,
    "image": "https://raw.githubusercontent.com/hujiaweibujidao/poetry/master/image/image_49.jpg",
    "name": "顾况",
    "star": 0
  },
  "star": 1,
  "tags": []
}