{
  "content": "孤城郭外送王孙，越水吴洲共尔论。野寺山边斜有径， \n渔家竹里半开门。青枫独映摇前浦，白鹭闲飞过远村。 \n若到西陵征战处，不堪秋草自伤魂。",
  "dynasty": "唐代",
  "id": 9983,
  "name": "送朱中舍游江东",
  "poet": {
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。",
    "id": 760,
    "name": "李嘉祐",
    "star": 0
  },
  "star": 1,
  "tags": []
}