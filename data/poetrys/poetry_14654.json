{
  "content": "朝日照灵山，山溪浩纷错。图书无旧记，鲧禹应新凿。 \n双壁泻天河，一峰吐莲萼。潭心乱雪卷，岩腹繁珠落。 \n彩蛤攒锦囊，芳萝袅花索。猿群曝阳岭，龙穴腥阴壑。 \n静得渔者言，闲闻洞仙博。欹松倚朱幰，广石屯油幕。 \n国泰事留侯，山春纵康乐。间关殊状鸟，烂熳无名药。 \n欲验少君方，还吟大隐作。旌幢不可驻，古塞新沙漠。",
  "dynasty": "唐代",
  "id": 14654,
  "name": "奉陪侍中游石笋溪十二韵",
  "poet": {
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。",
    "id": 583,
    "image": "https://raw.githubusercontent.com/hujiaweibujidao/poetry/master/image/image_583.jpg",
    "name": "卢纶",
    "star": 0
  },
  "star": 1,
  "tags": []
}