{
  "content": "山连河水碧氛氲，瑞气东移拥圣君。秦苑有花空笑日， \n汉陵无主自侵云。古槐堤上莺千啭，远渚沙中鹭一群。 \n赖与渊明同把菊，烟郊西望夕阳曛。",
  "dynasty": "唐代",
  "id": 29354,
  "name": "咸阳有怀",
  "poet": {
    "desc": "[唐]（约公元八四七年前后在世）字号、籍贯、生卒年均不详，约唐宣宗大中初前后在世。开成元年，（公元八三六年）举进士，以第二人及第。擅诗，常有佳制，为时人所称。元辛文房称其诗“骨格本峭，但少气耳。”(《唐才子传》卷七)原有集，已佚。",
    "id": 2659,
    "name": "陈上美",
    "star": 0
  },
  "star": 1,
  "tags": []
}