{
  "content": "锦水东浮情尚郁，湘波南泛思何长。蜀魂巴狖悲残夜， \n越鸟燕鸿叫夕阳。烟月几般为客路，林泉四绝是吾乡。 \n寻幽必有僧相指，宋杜题诗近旧房。",
  "dynasty": "唐代",
  "id": 45143,
  "name": "送人自蜀回南游",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 2,
  "tags": []
}