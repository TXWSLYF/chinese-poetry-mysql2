{
  "content": "红叶漫随风舞，黄花不畏霜凋。诗人把酒竞招招。更欲移尊藉草。 \n醉里谪仙兴逸，夜深归骑声呶。孟公投辖未相饶。不放秋光便老。",
  "dynasty": "宋代",
  "id": 55882,
  "name": "西江月（次蔡仲明韵）",
  "poet": {
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。",
    "id": 926,
    "name": "姚述尧",
    "star": 0
  },
  "star": 1,
  "tags": []
}