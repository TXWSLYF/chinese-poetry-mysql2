{
  "content": "小谢清高大谢才，圣君令泰此方来。 \n一从到后常无事，铃阁公庭满绿苔。 \n红锦帐中歌白雪，乌皮几畔抚青英。 \n不知何物为心地，赛却澄江彻底清。 \n谁报田中有黑虫，一家斋戒减仙容。 \n分忧若也皆如此，天下家家有剩舂。 \n忧民心切出冲炎，禾稼如云喜气兼。 \n林下闲人亦何幸，也随旌旆到银尖。 \n方恐狱中桃树出，忽闻枯木却生烟。 \n褚祥为郡曾如此，却恐当时是偶然。 \n枯骨纵横遍水湄，尽收为冢碧参差。 \n分明为报精灵辈，好送旌旗到凤池。 \n舍鲁依刘一片云，好风吹去远纤尘。 \n犹期明月清风夜，来作西园第八人。",
  "dynasty": "唐代",
  "id": 44425,
  "name": "归东阳临岐上杜使君七首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}