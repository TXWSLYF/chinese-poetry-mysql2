{
  "content": "淑景韶光晴昼。帘外雨、欲无还有。流莺枝上转新声，梦初醒、厌厌病酒。 \n天连碧草凝情久。思旧事、不堪搔首。怀人有恨水云深，又绿暗、桥西柳。",
  "dynasty": "宋代",
  "id": 60511,
  "name": "忆王孙（清明病酒）",
  "poet": {
    "desc": "刘学箕，生卒年均不详（约公元1192年前后，即宋光宗绍熙时期在世），字习之，崇安（今福建武夷山市）人，刘子恽之孙。生平未仕，但游历颇广，曾“游襄汉，经蜀都，寄湖浙，历览名山大川，取友于天下”（本集陈以庄跋）。",
    "id": 3029,
    "image": "https://raw.githubusercontent.com/hujiaweibujidao/poetry/master/image/image_3029.jpg",
    "name": "刘学箕",
    "star": 0
  },
  "star": 1,
  "tags": []
}