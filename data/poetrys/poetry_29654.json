{
  "content": "陌上秋风动酒旗，江头丝竹竞相追。正当海晏河清日， \n便是修文偃武时。绣毂尽为行乐伴，艳歌皆属太平诗。 \n微臣幸忝颁尧历，一望郊原惬所思。",
  "dynasty": "唐代",
  "id": 29654,
  "name": "九日曲池游眺",
  "poet": {
    "desc": "薛逢，字陶臣，蒲洲河东（今山西永济县）人，会昌元年（公元八四一）进士。历侍御史、尚书郎。因恃才傲物，议论激切，屡忤权贵，故仕途颇不得意。《全唐诗》收录其诗一卷。《旧唐书》卷一九零，《新唐书》卷二零三皆有传。",
    "id": 524,
    "image": "https://raw.githubusercontent.com/hujiaweibujidao/poetry/master/image/image_524.jpg",
    "name": "薛逢",
    "star": 0
  },
  "star": 3,
  "tags": []
}