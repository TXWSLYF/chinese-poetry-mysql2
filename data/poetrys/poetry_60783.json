{
  "content": "细听楼头漏箭移。客床寒枕不胜＿。凄凉夜角偏多恨，吹到梅花第几枝。 \n人间阔，雁参差。相思惟有梦相知。谢他窗外芭蕉雨，叶叶声声伴别离。",
  "dynasty": "宋代",
  "id": 60783,
  "name": "鹧鸪天",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}