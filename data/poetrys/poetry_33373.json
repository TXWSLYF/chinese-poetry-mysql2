{
  "content": "种日应逢晋，枯来必自隋。鳄狂将立处，螭斗未开时。 \n卓荦掷枪干，叉牙束戟枝。初惊蟉篆活，复讶獝狂痴。 \n劲质如尧瘦，贞容学舜黴.势能擒土伯，丑可骇山祇. \n虎爪拏岩稳，虬身脱浪欹。槎头秃似刷，枿觜利于锥。 \n突兀方相胫，鳞皴夏氏胝。根应藏鬼血，柯欲漏龙漦. \n拗似神荼怒，呀如猰貐饥。朽痈难可吮，枯瘇不堪治。 \n一炷玄云拔，三寻黑槊奇。狼头gR窣竖，虿尾掘挛垂。 \n目燥那逢爟，心开岂中铍。任苔为疥癣，从蠹作疮痍。 \n品格齐辽鹤，年龄等宝龟。将怀宿地力，欲负拔山姿。 \n未倒防风骨，初僵负贰尸。漆书明古本，铁室抗全师。 \n碨礧还无极，伶俜又莫持。坚应敌骏骨，文定写bm皮。 \n蟠屈愁凌刹，腾骧恐攫池。抢烟寒嶱gi，披茑静褵褷。 \n威仰诚难识，句芒恐不知。好烧胡律看，堪共达多期。 \n寡色诸芳笑，无声众籁疑。终添八柱位，未要一绳维。 \n尽日来唯我，当春玩更谁。他年如入用，直构太平基。",
  "dynasty": "唐代",
  "id": 33373,
  "name": "虎丘寺殿前有古杉一本形状丑怪图之不尽…三百言以见志",
  "poet": {
    "desc": "皮日休，字袭美，一字逸少，生于公元834至839年间，卒于公元902年以后。曾居住在鹿门山，自号鹿门子，又号间气布衣、醉吟先生。晚唐文学家、散文家，与陆龟蒙齐名，世称\"皮陆\"。今湖北天门人（《北梦琐言》），汉族。咸通八年（867）进士及第，在唐时历任苏州军事判官（《吴越备史》）、著作佐郎、太常博士、毗陵副使。后参加黄巢起义，或言“陷巢贼中”（《唐才子传》），任翰林学士，起义失败后不知所踪。诗文兼有奇朴二态，且多为同情民间疾苦之作。《新唐书·艺文志》录有《皮日休集》、《皮子》、《皮氏鹿门家钞》多部。",
    "id": 604,
    "image": "https://raw.githubusercontent.com/hujiaweibujidao/poetry/master/image/image_604.jpg",
    "name": "皮日休",
    "star": 0
  },
  "star": 1,
  "tags": []
}