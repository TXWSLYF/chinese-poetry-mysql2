{
  "content": "青山导骑绕，春风行旆舒。均徭视属城，问疾躬里闾。 \n烟水依泉谷，川陆散樵渔。忽念故园日，复忆骊山居。 \n荏苒斑鬓及，梦寝婚宦初。不觉平生事，咄嗟二纪馀。 \n存殁阔已永，悲多欢自疏。高秩非为美，阑干泪盈裾。",
  "dynasty": "唐代",
  "id": 8922,
  "name": "登蒲塘驿沿路见泉谷村墅忽想京师旧居追怀昔年",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 2,
  "tags": []
}