{
  "content": "春满南宫白日长，夜来新值锦衣郎。朱排六相助神耸， \n玉衬一厅侵骨凉。砌竹拂袍争草色，庭花飘艳妒兰香。 \n从今不羡乘槎客，曾到三星列宿傍。",
  "dynasty": "唐代",
  "id": 34838,
  "name": "赠徐三十（一本作酬刘书记见赠第二首）",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}