{
  "content": "晓风山郭雁飞初，霜拂回塘水榭虚。鼓角清明如战垒， \n梧桐摇落似贫居。青门远忆中人产，白首闲看太史书。 \n城下秋江寒见底，宾筵莫讶食无鱼。",
  "dynasty": "唐代",
  "id": 17319,
  "name": "郡中即事三首",
  "poet": {
    "desc": "羊士谔（约762～819），泰山（今山东泰安）人。贞元元年礼部侍郎鲍防下进士。顺宗时，累至宣歙巡官，为王叔文所恶，贬汀州宁化尉。元和初，宰相李吉甫知奖，擢为监察御史，掌制诰。後以与窦群、吕温等诬论宰执，出为资州刺史。士谔工诗，妙造梁《选》，作皆典重。与韩梓材同在越州，亦以文翰称。著集有《墨池编》、《晁公武郡斋读书志》。",
    "id": 639,
    "image": "https://raw.githubusercontent.com/hujiaweibujidao/poetry/master/image/image_639.jpg",
    "name": "羊士谔",
    "star": 0
  },
  "star": 1,
  "tags": []
}