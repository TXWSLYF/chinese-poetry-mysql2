{
  "content": "金溪碧水玉潭沙，凫舄翩翩弄日华。 \n斗鸡香陌行春倦，为摘东园桃李花。",
  "dynasty": "唐代",
  "id": 3895,
  "name": "饯唐永昌",
  "poet": {
    "desc": "徐彦伯（？—714），名洪，以字行，兖州瑕丘人。七岁能为文，对策高第。调永寿尉，蒲州司兵参军。时司户韦暠善判，司士李亘工书，而彦伯属辞，称河东三绝。屡迁给事中，预修《三教珠英》。由宗正卿出为齐州刺史，移蒲州，擢修文馆学士、工部侍郎，历太子宾客卒。",
    "id": 516,
    "name": "徐彦伯",
    "star": 0
  },
  "star": 1,
  "tags": []
}