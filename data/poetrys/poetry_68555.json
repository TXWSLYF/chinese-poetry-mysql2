{
  "content": "日衔山，山带雪。笛弄晚风残月。湘梦断，楚魂迷。金河秋雁飞。 \n别离心，思忆泪。锦带已伤憔悴。蛩韵急，杵声寒。征衣不用宽。",
  "dynasty": "宋代",
  "id": 68555,
  "name": "更漏子",
  "poet": {
    "desc": "詹玉（生卒年不详）字可大，号天游，古郢（今湖北）人。至元间历除翰林应奉、集贤学士，为桑哥党羽。桑歌败，为崔劾罢（见《元史。崔传》）。著有《天游词》一卷。主要作品有《齐天乐·送童瓮天兵后归杭》《汉宫春》《桂枝香》《多丽》《三姝媚》《渡江云》等。",
    "id": 440,
    "name": "詹玉",
    "star": 0
  },
  "star": 3,
  "tags": []
}