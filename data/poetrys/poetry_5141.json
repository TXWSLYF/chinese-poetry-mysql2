{
  "content": "江外有真隐，寂居岁已侵。结庐近西术，种树久成阴。 \n人迹乍及户，车声遥隔林。自言解尘事，咫尺能辎尘。 \n为道岂庐霍，会静由吾心。方秋院木落，仰望日萧森。 \n持我兴来趣，采菊行相寻。尘念到门尽，远情对君深。 \n一谈入理窟，再索破幽襟。安得山中信，致书移尚禽。",
  "dynasty": "唐代",
  "id": 5141,
  "name": "酬忠公林亭",
  "poet": {
    "desc": "唐诗人，开元初，与贺知章、张旭、张若虚皆有名，号吴中四士。张九龄引为怀州司马，迁集贤直学士、大理司直。子何、佶，世称二包，各有集。融诗今存八首。",
    "id": 409,
    "name": "包融",
    "star": 0
  },
  "star": 1,
  "tags": []
}