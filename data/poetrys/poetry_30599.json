{
  "content": "江涛千叠阁千层，衔尾相随尽室登。稠树蔽山闻杜宇， \n午烟薰日食嘉陵。频题石上程多破，暂歇泉边起不能。 \n如此幸非名利切，益州来日合携僧。",
  "dynasty": "唐代",
  "id": 30599,
  "name": "嘉陵驿（一作题嘉陵江驿）",
  "poet": {
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。",
    "id": 947,
    "name": "薛能",
    "star": 0
  },
  "star": 1,
  "tags": []
}