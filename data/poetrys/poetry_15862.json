{
  "content": "瘴云梅雨不成泥，十里津楼压大堤。蜀女下沙迎水客， \n巴童傍驿卖山鸡。寺多红药烧人眼，地足青苔染马蹄。 \n夜半独眠愁在远，北看归路隔蛮溪。",
  "dynasty": "唐代",
  "id": 15862,
  "name": "江陵即事",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}