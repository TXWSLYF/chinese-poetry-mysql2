{
  "content": "山乐来迎去不言，庙前高柳水禽喧。绮罗无色雨侵帐， \n珠翠有声风绕幡。妆镜尚疑山月满，寝屏犹认野花繁。 \n孤舟梦断行云散，何限离心寄晓猿。",
  "dynasty": "唐代",
  "id": 28299,
  "name": "题舒女庙",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}