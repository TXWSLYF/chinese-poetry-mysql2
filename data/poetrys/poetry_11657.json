{
  "content": "春草纷碧色，佳人旷无期。悠哉千里心，欲采商山芝。 \n叹息良会晚，如何桃李时。怀君晴川上，伫立夏云滋。 \n凛凛秋闺夕，绮罗早知寒。玉砧调鸣杵，始捣机中纨。 \n忆昨别离日，桐花覆井栏。今来思君时，白露盈阶漙. \n闻有关河信，欲寄双玉盘。玉以委贞心，盘以荐嘉餐。 \n嗟君在万里，使妾衣带宽。",
  "dynasty": "唐代",
  "id": 11657,
  "name": "寓言二首",
  "poet": {
    "desc": "贾至（718—772）字幼隣，唐代洛阳人，贾曾之子。生于唐玄宗开元六年，卒于唐代宗大历七年，年五十五岁。擢明经第，为军父尉。安禄山乱，从唐玄宗幸蜀，知制诰，历中书舍人。时肃宗即位于灵武，玄宗令至作传位册文。至德中，将军王去荣坐事当诛，肃宗惜去荣材，诏贷死。至切谏，谓坏法当诛。广德初，为礼部侍郎，封信都县伯。后封京兆尹，兼御史大夫。卒，谥文。至著有文集三十卷， 《唐才子传》有其传。",
    "id": 60,
    "image": "https://raw.githubusercontent.com/hujiaweibujidao/poetry/master/image/image_60.jpg",
    "name": "贾至",
    "star": 0
  },
  "star": 8,
  "tags": []
}