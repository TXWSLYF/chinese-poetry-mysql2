{
  "content": "淮甸当年忆旅游，衲衣棕笠外何求。城中古巷寻诗客， \n桥上残阳背酒楼。晴色水云天合影，晚声名利市争头。 \n可怜王化融融里，惆怅无僧似惠休。",
  "dynasty": "唐代",
  "id": 45168,
  "name": "寄吴国知旧",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}