{
  "content": "凭谁妙笔。横扫素缣三百尺。天下应无。此是钱塘湖上图。 \n一般奇绝。云淡天高秋夜月。费尽丹青。只这些儿画不成。",
  "dynasty": "宋代",
  "id": 65352,
  "name": "减字木兰花",
  "poet": {
    "desc": "刘泾（1043？～1100？）字巨济，号前溪，简州阳安（今四川简阳）人。熙宁六年（1073）进士。为太学博士。元符末，官至职方郎中。米芾、苏轼之书画友。苏轼答刘泾诗云：“细书千纸杂真行。”鲜于伯机藏杂帖一册，内有刘泾墨帖一纸。善作林石槎竹，笔墨狂逸，体制拔俗。亦工墨竹，以圆笔作叶，成都太智院法堂有松竹画壁各一堵。卒年五十八。《宋史本传、画继、东坡集、云烟过眼录、图绘宝鉴》",
    "id": 2462,
    "image": "https://raw.githubusercontent.com/hujiaweibujidao/poetry/master/image/image_2462.jpg",
    "name": "刘泾",
    "star": 0
  },
  "star": 1,
  "tags": []
}