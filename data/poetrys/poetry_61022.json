{
  "content": "少工艺文，朱丝练弦，黄流在璋古注云：璋，瓚也。值虞廷戛击，箫韶之乐，周王寿考，追琢其章。汾水雁飞，鼎湖龙远，魂返今无异域香。浮生短，更两轮屋角，来去荒忙。 \n人言八十鹰扬。笑千岁如何尺捶量。但负图龟马，藏之为宝，舐丹鸡犬，去不能将。友鲁申公，师浮丘伯，尚可教书村学堂。投老泪，瞻越山紫翠，陵树青苍。",
  "dynasty": "宋代",
  "id": 61022,
  "name": "沁园春（六和）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}