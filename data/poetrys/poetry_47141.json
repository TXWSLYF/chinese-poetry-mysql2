{
  "content": "人汹汹，鼓冬冬，襟袖五更风。大罗天上月朦胧， \n骑马上虚空¤ \n香满衣，云满路，鸾凤绕身飞舞。霓旌绛节一群群， \n引见玉华君。 \n街鼓动，禁城开，天上探人回。凤衔金榜出云来， \n平地一声雷¤ \n莺已迁，龙已化，一夜满城车马。家家楼上簇神仙， \n争看鹤冲天。",
  "dynasty": "唐代",
  "id": 47141,
  "name": "喜迁莺（即鹤冲天）",
  "poet": {
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。",
    "id": 622,
    "image": "https://raw.githubusercontent.com/hujiaweibujidao/poetry/master/image/image_622.jpg",
    "name": "韦庄",
    "star": 0
  },
  "star": 1,
  "tags": []
}