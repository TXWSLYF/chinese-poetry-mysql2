{
  "content": "＿社新相识。恍瞻君、丰神气貌，飘然仙白。笔底三江鲸浪注，胸次一瓯冰雪。怎不做、龙门上客。坎止流行元无定，敢一朝、挨却尘泥迹。且剩把，锦云织。 \n试看自古贤侯伯。一时间、失虽暂失，得还终得。儋石空无君家事，百万付之一掷。渐养就、抟风鹏翼。任你祖鞭先著了，占鸥天、浩荡观浮没。挈富贵，等儿剧。",
  "dynasty": "宋代",
  "id": 61399,
  "name": "金缕曲（次韵拙逸刘直孺见寄言志）",
  "poet": {
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。",
    "id": 317,
    "name": "张榘",
    "star": 0
  },
  "star": 1,
  "tags": []
}