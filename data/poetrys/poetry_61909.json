{
  "content": "春且驻。休惜残红无主。柳色青青还未絮。牡丹犹待雨。 \n金鸭沈烟一缕。人在纱窗觅句。仿佛家山三月暮。隔帘闻燕语。",
  "dynasty": "宋代",
  "id": 61909,
  "name": "谒金门",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}