{
  "content": "昔话平生志，高斋曾见留。道孤心易感，恩重力难酬。 \n独立千峰晓，频来一叶秋。鸡鸣应有处，不觉泪空流。",
  "dynasty": "唐代",
  "id": 28245,
  "name": "留题李侍御书斋",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}