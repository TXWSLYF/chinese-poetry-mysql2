{
  "content": "白日照清水，浅深无隐姿。君子业高文，怀抱多正思。 \n砥行碧山石，结交青松枝。碧山无转易，青松难倾移。 \n落落出俗韵，琅琅大雅词。自非随氏掌，明月安能持。 \n千里不可倒，一返无近期。如何非意中，良觌忽在兹。 \n道语必疏淡，儒风易凌迟。愿存坚贞节，勿为霜霰欺。",
  "dynasty": "唐代",
  "id": 19562,
  "name": "答友人",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 1,
  "tags": []
}