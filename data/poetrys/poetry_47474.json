{
  "content": "山下水声深，水边山色聚。\n月照秋自清，花名春不去。\n似非人间境，又近红尘路。\n乍入洞中天，更移云外步。\n我殊惺惺者，犹得沧浪趣。\n可以濯吾缨，斯言诚所慕。",
  "dynasty": "唐代",
  "id": 47474,
  "name": "沧浪峡·山下水声深",
  "poet": {
    "desc": "司马扎，生卒年里贯均未详，唐宣宗大中（847~858）前后在世。曾登进士第，有诗名，与储嗣宗友善。著有《司马先辈集》，《全唐诗》。",
    "id": 525,
    "name": "司马扎",
    "star": 0
  },
  "star": 1,
  "tags": []
}