{
  "content": "枕霞红，钗燕坠。花露殢云髻。粉淡香残，犹带宿酲睡。画檐红日三竿，慵窥鸾鉴，长是倚、春风无力。 \n又经岁。玉腕条脱轻松，羞郎见憔悴。何事秋来，容易又分袂。可堪疏雨梧桐，空阶络纬，背人处、偷弹珠泪。",
  "dynasty": "宋代",
  "id": 53536,
  "name": "祝英台近",
  "poet": {
    "desc": "元干出身书香门第。其父名动，进士出身，官至龙图阁直学士，能诗。张元干受其家风影响，从小聪明好学，永泰的寒光阁、水月亭是他幼年生活和读书处。十四五岁随父亲至河北官廨（在临漳县）已能写诗，常与父亲及父亲的客人唱和，人称之“敏悟”。",
    "id": 120,
    "image": "https://raw.githubusercontent.com/hujiaweibujidao/poetry/master/image/image_120.jpg",
    "name": "张元干",
    "star": 0
  },
  "star": 1,
  "tags": []
}