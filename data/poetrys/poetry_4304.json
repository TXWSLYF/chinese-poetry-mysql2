{
  "content": "上阳柳色唤春归，临渭桃花拂水飞。总为朝廷巡幸去， \n顿教京洛少光辉。昨从分陕山南口，驰道依依渐花柳。 \n入关正投寒食前，还京遂落清明后。路上天心重豫游， \n御前恩赐特风流。便幕那能镂鸡子，行宫善巧帖毛球。 \n渭桥南渡花如扑，麦陇青青断人目。汉家行树直新丰， \n秦地骊山抱温谷。香池春溜水初平，预欢浴日照京城。 \n今岁随宜过寒食，明年陪宴作清明。",
  "dynasty": "唐代",
  "id": 4304,
  "name": "奉和圣制初入秦川路寒食应制",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}