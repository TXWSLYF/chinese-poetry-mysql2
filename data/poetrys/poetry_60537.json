{
  "content": "何处浣离忧。消除许大愁。望长江、衮衮东流。一去乡关能几日，才屈指、又中秋。 \n芦叶满汀洲。沙矶小艇收。醉归来、明月江楼。欲把情怀输写尽，终不似、少年游。",
  "dynasty": "宋代",
  "id": 60537,
  "name": "糖多令（登多景楼）",
  "poet": {
    "desc": "刘学箕，生卒年均不详（约公元1192年前后，即宋光宗绍熙时期在世），字习之，崇安（今福建武夷山市）人，刘子恽之孙。生平未仕，但游历颇广，曾“游襄汉，经蜀都，寄湖浙，历览名山大川，取友于天下”（本集陈以庄跋）。",
    "id": 3029,
    "image": "https://raw.githubusercontent.com/hujiaweibujidao/poetry/master/image/image_3029.jpg",
    "name": "刘学箕",
    "star": 0
  },
  "star": 6,
  "tags": []
}