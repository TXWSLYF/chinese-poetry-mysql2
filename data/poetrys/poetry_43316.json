{
  "content": "大贤当佐世，尧时难退身。如何丹霄侣，却在沧江滨。 \n柳色变又遍，莺声闻亦频。赖逢宜春守，共赏南湖春。 \n营道知止足，饰躬无缁磷。家将诗流近，迹与禅僧亲。 \n放旷临海门，翱翔望云津。虽高空王说，不久山中人。",
  "dynasty": "唐代",
  "id": 43316,
  "name": "酬邢端公济春日苏台有呈袁州李使君…辛阳王三侍御",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}