{
  "content": "今代如尧代，征贤察众情。久聆推行实，然后佐聪明。 \n官自文华重，恩因顾问生。词人求作称，天子许和羹。 \n御柳凋霜晚，宫泉滴月清。直庐寒漏近，秋烛白麻成。 \n玉殿移时对，金舆数侍行。赐衣香未散，借马色难名。 \n时辈何偏羡，儒流此最荣。终当闻燮理，寰宇永升平。",
  "dynasty": "唐代",
  "id": 29551,
  "name": "上翰林丁学士",
  "poet": {
    "desc": "刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝，昆弟以贵戚皆擢显位，独得仁出入举场三十年，竟无所成。得仁著有诗集一卷，《新唐书艺文志》传于世。",
    "id": 1217,
    "name": "刘得仁",
    "star": 0
  },
  "star": 1,
  "tags": []
}