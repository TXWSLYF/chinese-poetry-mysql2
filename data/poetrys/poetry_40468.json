{
  "content": "嵯峨压洪泉，岝峉撑碧落。宜哉秦始皇，不驱亦不凿。 \n上有布政台，八顾背城郭。山蹙龙虎健，水黑螭蜃作。 \n白虹欲吞人，赤骥相煿zh.画栋泥金碧，石路盘墝埆。 \n倒挂哭月猿，危立思天鹤。凿池养蛟龙，栽桐栖鸑鷟. \n梁间燕教雏，石罅蛇悬壳。养花如养贤，去草如去恶。 \n日晚严城鼓，风来萧寺铎。扫地驱尘埃，剪蒿除鸟雀。 \n金桃带叶摘，绿李和衣嚼。贞竹无盛衰，媚柳先摇落。 \n尘飞景阳井，草合临春阁。芙蓉如佳人，回首似调谑。 \n当轩有直道，无人肯驻脚。夜半鼠窸窣，天阴鬼敲啄。 \n松孤不易立，石丑难安著。自怜啄木鸟，去蠹终不错。 \n晚风吹梧桐，树头鸣嚗嚗。峨峨江令石，青苔何淡薄。 \n不话兴亡事，举首思眇邈。吁哉未到此，褊劣同尺蠖。 \n笼鹤羡凫毛，猛虎爱蜗角。一日贤太守，与我观橐籥. \n往往独自语，天帝相唯诺。风云偶不来，寰宇销一略。 \n我欲烹长鲸，四海为鼎镬。我欲取大鹏，天地为矰缴。 \n安得生羽翰，雄飞上寥廓。",
  "dynasty": "唐代",
  "id": 40468,
  "name": "陪游凤凰台献诗",
  "poet": {
    "desc": "宋齐丘（887年-959年），本字超回，改字子嵩，豫章（今南昌）人。世出洪州（今南昌）官僚世家，祖居庐陵（今吉安）。烈祖建国（九三七）以为左丞相，迁司空，卒年七十三，谥缪丑。为文有天才，自以古今独步，书札亦自矜炫，而嗤鄙欧、虞之徒。历任吴国和南唐左右仆射平章事（宰相），晚年隐居九华山。南宋著名诗人陆游曾在乾道六年七月二十三日《入蜀记第三》中写道：“南唐宋子篱辞政柄归隐此山，号‘九华先生’，封‘青阳公’，由是九华之名益盛”。",
    "id": 2833,
    "image": "https://raw.githubusercontent.com/hujiaweibujidao/poetry/master/image/image_2833.jpg",
    "name": "宋齐丘",
    "star": 0
  },
  "star": 1,
  "tags": []
}