{
  "content": "卢姬少小魏王家，绿鬓红唇桃李花。魏王绮楼十二重， \n水晶帘箔绣芙蓉。白玉栏干金作柱，楼上朝朝学歌舞。 \n前堂后堂罗袖人，南窗北窗花发春。翠幌珠帘斗丝管， \n一弹一奏云欲断。君王日晚下朝归，鸣环佩玉生光辉。 \n人生今日得娇贵，谁道卢姬身细微。",
  "dynasty": "唐代",
  "id": 5870,
  "name": "卢姬篇",
  "poet": {
    "desc": "崔颢 唐开元年间进士，官至太仆寺丞，天宝中为司勋员外郎。最为人们津津乐道的是他那首《黄鹤楼》，据说李白为之搁笔，曾有“眼前有景道不得，崔颢题诗在上头”的赞叹。《全唐诗》存其诗四十二首。",
    "id": 547,
    "image": "https://raw.githubusercontent.com/hujiaweibujidao/poetry/master/image/image_547.jpg",
    "name": "崔颢",
    "star": 0
  },
  "star": 1,
  "tags": []
}