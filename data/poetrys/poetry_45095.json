{
  "content": "吴都使者泛惊涛，灵一传书慰毳袍。别兴偶随云水远， \n知音本自国风高。身依闲淡中销日，发向清凉处落刀。 \n闻著括囊新集了，拟教谁与序离骚。",
  "dynasty": "唐代",
  "id": 45095,
  "name": "喜得自牧上人书",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}