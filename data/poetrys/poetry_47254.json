{
  "content": "香灭帘垂春漏永，整鸳衾。罗带重，双凤，缕黄金。 \n窗外月光临，沉沉。断肠无处寻，负春心。 \n永夜抛人何处去，绝来音。香阁掩，眉敛，月将沈。 \n争忍不相寻，怨孤衾。换我心，为你心，始知相忆深。",
  "dynasty": "唐代",
  "id": 47254,
  "name": "诉衷情",
  "poet": {
    "desc": "顾敻，五代词人。生卒年、籍贯及字号均不详。前蜀王建通正(916)时，以小臣给事内廷，见秃鹫翔摩诃池上，作诗刺之，几遭不测之祸。后擢茂州刺史。入后蜀，累官至太尉。顾夐能诗善词。 《花间集》收其词55首，全部写男女艳情。",
    "id": 314,
    "name": "顾夐",
    "star": 0
  },
  "star": 17,
  "tags": []
}