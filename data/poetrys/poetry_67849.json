{
  "content": "镜天露洗，荡仁风，满县正开桃李。无讼堂深晴画永，帘卷鹅山浓翠。吏散棠阴，鸟啼花用，箫鼓弦歌地。印封碧苏，笑谈无限清致。 \n佳会正属悬弧，十分蕉叶，共祝千秋岁。道骨仙风元自有，功业人间游戏。名覆金瓯，班联玉笋，行庆风云会。莲舟容与，此时归继仙裔。",
  "dynasty": "宋代",
  "id": 67849,
  "name": "念奴娇",
  "poet": {
    "desc": "赵师律，宋词人。",
    "id": 2615,
    "name": "赵师律",
    "star": 0
  },
  "star": 3,
  "tags": []
}