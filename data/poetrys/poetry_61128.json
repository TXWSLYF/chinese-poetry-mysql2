{
  "content": "此翁饱阅人间，三生似是刘宾客。若论辈行，早陪韩柳，晚交元白。老矣安能，为人取履，与人争屐。叹酒泉郡远，醉乡路绝，今何处、堪开国。 \n解去冰衔华职。遍空山、难寻行迹。道旁喘月，田间卧草，也胜郊特。宰相□□，周公留召，娄公容狄。喜时平身健，三行社饮，一声樵笛。",
  "dynasty": "宋代",
  "id": 61128,
  "name": "水龙吟",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}