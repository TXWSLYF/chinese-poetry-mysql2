{
  "content": "五谏留中禁，双旌辍上才。内臣持凤诏，天厩锡龙媒。 \n宴语暌兰室，辉荣亚柏台。怀黄宜命服，举白叹离杯。 \n景霁山川迥，风清雾露开。辰溪分浩淼，僰道接萦回。 \n胜理环中得，殊琛徼外来。行看旬岁诏，传庆在公台。",
  "dynasty": "唐代",
  "id": 17048,
  "name": "送黔中裴中丞阁老赴任（回字）",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 1,
  "tags": []
}