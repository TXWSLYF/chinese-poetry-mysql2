{
  "content": "风摇灺烬。吹下桃花影。醉倒碧铺眠碎锦。谁伴香迷酒凝。 \n少年不解孤春。年来减尽春心。犹下绣帘遮定，不教风雨侵凌。",
  "dynasty": "宋代",
  "id": 51448,
  "name": "清平乐（与诸君小酌，烛下见花，戏作一首）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}