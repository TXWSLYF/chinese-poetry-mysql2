{
  "content": "江皋杜蘅绿，芳草日迟迟。桧楫今何去，星郎出守时。 \n彤襜问风俗，明主寄惸嫠。令下不徒尔，人和当在兹。 \n昔年经此地，微月有佳期。洞口桂花白，岩前春草滋。 \n素沙静津濑，青壁带川坻。野鹤每孤立，林鼯常昼悲。",
  "dynasty": "唐代",
  "id": 6093,
  "name": "送东阳王太守（末缺）",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}