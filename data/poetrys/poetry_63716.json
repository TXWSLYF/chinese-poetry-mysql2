{
  "content": "春正媚。闲步武陵源里。千树霞蒸红散绮。一枝高插髻。 \n飞过洞庭烟水。酩酊莫教花坠。铅鼎温温神竭帝。何曾真是醉。",
  "dynasty": "宋代",
  "id": 63716,
  "name": "谒金门（题吕真人醉桃源像）",
  "poet": {
    "desc": "刘埙（壎xūn 1240-1319）字起潜，号水云村。学者称水村先生。江西南丰人。南丰著名文人隐士刘镗之侄。宋末元初学者、诗人、评论家。",
    "id": 2903,
    "name": "刘埙",
    "star": 0
  },
  "star": 1,
  "tags": []
}