{
  "content": "笛叫东风起。弄尊前、杨花小扇，燕毛初紫。万点准峰孤角外，惊下斜阳似绮。又婉娩、一番春意。歌舞相缪愁自猛，卷长波、一洗空人世。间热我，醉时耳。 \n绿芜冷叶瓜州市。最怜予、洞箫声尽，阑干独倚。落落东南墙一角，谁护山河万里。问人在、玉关归未。老矣青山灯火客，抚佳期、漫洒新亭泪。歌哽咽，事如水。",
  "dynasty": "宋代",
  "id": 67342,
  "name": "贺新凉（多景楼落成）",
  "poet": {
    "desc": "李演，约宋理守宝佑末年（1258年）前后在世。工词，尝与李彭老唱和；著有盟鸥集，《绝妙好词笺》传于世。",
    "id": 1319,
    "name": "李演",
    "star": 0
  },
  "star": 1,
  "tags": []
}