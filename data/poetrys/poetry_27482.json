{
  "content": "秋风吹却九皋禽，一片闲云万里心。碧落有情应怅望， \n青天无路可追寻。来时白云翎犹短，去日丹砂顶渐深。 \n华表柱头留语后，更无消息到如今。",
  "dynasty": "唐代",
  "id": 27482,
  "name": "失鹤",
  "poet": {
    "desc": "李远，字求古，一作承古，夔州云安（今重庆市云阳县）人，大和五年（831）杜陟榜进士，官至御史中丞。李远善为文， 尤工于诗。 常与杜牧、许浑、李商隐、温庭筠等交游， 与许浑齐名， 时号 “ 浑诗远赋”。",
    "id": 1504,
    "name": "李远",
    "star": 0
  },
  "star": 2,
  "tags": []
}