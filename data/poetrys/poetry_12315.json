{
  "content": "元戎车右早飞声，御史府中新正名。翰墨已齐钟大理， \n风流好继谢宣城。从军晓别龙骧幕，六骑先驱嘶近郭。 \n前路应留白玉台，行人辄美黄金络。使君下马爱瀛洲， \n简贵将求物外游。听讼不闻乌布帐，迎宾暂著紫绨裘。 \n公庭日夕罗山翠，功遂心闲无一事。移书或问岛边人， \n立仗时呼铃下吏。事业初传小夏侯，中年剑笏在西州。 \n浮云飞鸟两相忘，他日依依城上楼。",
  "dynasty": "唐代",
  "id": 12315,
  "name": "送夏侯侍郎",
  "poet": {
    "desc": "韩翃，唐代诗人。字君平，南阳（今河南南阳）人。是“大历十才子”之一。天宝13年（754）考中进士，宝应年间在淄青节度使侯希逸幕府中任从事，后随侯希逸回朝，闲居长安十年。建中年间，因作《寒食》诗被唐德宗所赏识，因而被提拔为中书舍人。韩翃诗笔法轻巧，写景别致，在当时传诵很广。",
    "id": 473,
    "image": "https://raw.githubusercontent.com/hujiaweibujidao/poetry/master/image/image_473.jpg",
    "name": "韩翃",
    "star": 0
  },
  "star": 1,
  "tags": []
}