{
  "content": "寺隔海山遥，帆前落叶飘。断猿通楚塞，惊鹭出兰桡。 \n星月浮波岛，烟萝渡石桥。钟声催野饭，秋色落寒潮。 \n旧社人多老，闲房树半凋。空林容病士，岁晚待相招。",
  "dynasty": "唐代",
  "id": 30300,
  "name": "送僧归闽中旧寺",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。► 168篇诗文",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}