{
  "content": "前岁理西斋，得与君子同。迨兹已一周，怅望临春风。 \n始自疏林竹，还复长榛丛。端正良难久，芜秽易为功。 \n援斧开众郁，如师启群蒙。庭宇还清旷，烦抱亦舒通。 \n海隅雨雪霁，春序风景融。时物方如故，怀贤思无穷。",
  "dynasty": "唐代",
  "id": 8698,
  "name": "复理西斋，寄丘员外",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}