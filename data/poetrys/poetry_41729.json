{
  "content": "朱冠金距彩毛身，昧爽高声已报晨。作瑞莫惭先贡楚， \n擅场须信独推秦。淮南也伴升仙犬，函谷曾容借晓人。 \n此日卑栖随饮啄，宰君驱我亦相驯。",
  "dynasty": "唐代",
  "id": 41729,
  "name": "晨鸡",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 1,
  "tags": []
}