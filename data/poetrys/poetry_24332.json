{
  "content": "错莫天色愁，挽歌出重闉。谁家白网车，送客入幽尘。 \n铭旌下官道，葬舆去辚辚。萧条黄蒿中，奠酒花翠新。 \n米雪晚霏微，墓成悄无人。乌鸢下空地，烟火残荒榛。 \n生人更多苦，入户事盈身。营营日易深，却到不得频。 \n寂寥孤隧头，草绿棠梨春。 \n洛阳城北山，古今葬冥客。聚骨朽成泥，此山土多白。 \n近来送葬人，亦去闻归声。岂能车轮疾，渐是墓侵城。 \n城中人不绝，哀挽相次行。莫非北邙后，重向洛城生。 \n卜地起孤坟，全家送葬去。归来却到时，不复重知处。 \n叠叠葬相续，土乾草已绿。列纸泻壶浆，空向春云哭。",
  "dynasty": "唐代",
  "id": 24332,
  "name": "北原情三首",
  "poet": {
    "desc": "刘言史(约公元742年至813年间)，唐代诗人。藏书家，赵州邯郸人。约公元742年至813年间，约自唐玄宗天宝元年至宪宗元和八年间在世。少尚气节，不举进士。与李贺同时，工诗，美丽恢赡，自贺外世莫能比。亦与孟郊友善。初客镇襄，尝造节度使王武俊。武俊好词艺，特加敬异卒后，葬于襄阳。孟郊作歌哭之。言史著有歌诗六卷，《新唐书艺文志》传于世。曾旅游金陵、潇湘、岭南等地。王武俊任成德军节度使时，颇好文学，为之请官，诏授枣强县令，世称“刘枣强”，但未就任。",
    "id": 3108,
    "image": "https://raw.githubusercontent.com/hujiaweibujidao/poetry/master/image/image_3108.jpg",
    "name": "刘言史",
    "star": 0
  },
  "star": 1,
  "tags": []
}