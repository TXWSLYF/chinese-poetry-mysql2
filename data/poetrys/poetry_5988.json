{
  "content": "夫子大名下，家无钟石储。惜哉湖海上，曾校蓬莱书。 \n外物非本意，此生空澹如。所思但乘兴，远适唯单车。 \n高道时坎坷，故交愿吹嘘。徒言青琐闼，不爱承明庐。 \n百里人户满，片言争讼疏。手持莲花经，目送飞鸟馀。 \n晚景南路别，炎云中伏初。此行傥不遂，归食芦洲鱼。",
  "dynasty": "唐代",
  "id": 5988,
  "name": "送綦毋三谒房给事",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}