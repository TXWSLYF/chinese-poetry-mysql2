{
  "content": "寒食春过半，花秾鸟复娇。从来禁火日，会接清明朝。 \n斗敌鸡殊胜，争球马绝调。晴空数云点，香树百风摇。 \n改木迎新燧，封田表旧烧。皇情爱嘉节，传曲与箫韶。",
  "dynasty": "唐代",
  "id": 4412,
  "name": "奉和圣制寒食作应制",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}