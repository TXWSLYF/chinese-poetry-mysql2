{
  "content": "直事披三省，重关闭七门。广庭怜雪净，深屋喜炉温。 \n月幌花虚馥，风窗竹暗喧。东山白云意，兹夕寄琴尊。",
  "dynasty": "唐代",
  "id": 2993,
  "name": "冬夜寓直麟阁（一作王维诗）",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}