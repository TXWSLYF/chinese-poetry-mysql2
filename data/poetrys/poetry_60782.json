{
  "content": "帘幕＿深沈。灯暗香销夜正深。花落画檐鸣细雨，岑岑。滴破相思万里心。 \n晓色未平分。翠被寒生不自禁。待得梦成翻恶况，堪颦。飞雁新来也误人。",
  "dynasty": "宋代",
  "id": 60782,
  "name": "南乡子",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}