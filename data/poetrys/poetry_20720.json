{
  "content": "去去莫凄凄，馀杭接会稽。松门天竺寺，花洞若耶溪。 \n浣渚逢新艳，兰亭识旧题。山经秦帝望，垒辨越王栖。 \n江树春常早，城楼月易低。镜呈湖面出，云叠海潮齐。 \n章甫官人戴，莼丝姹女提。长干迎客闹，小市隔烟迷。 \n纸乱红蓝压，瓯凝碧玉泥。荆南无抵物，来日为侬携。",
  "dynasty": "唐代",
  "id": 20720,
  "name": "送王协律游杭越十韵",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}