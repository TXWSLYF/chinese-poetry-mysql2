{
  "content": "隋堤柳，汴河旁。夹岸绿阴千里，龙舟凤舸木兰香。 \n锦帆张¤ \n因梦江南春景好，一路流苏羽葆。笙歌未尽起横流， \n锁春愁。 \n河桥柳，占芳春。映水含烟拂路，几回攀折赠行人， \n暗伤神¤ \n乐府吹为横笛曲，能使离肠断续。不如移植在金门， \n近天恩。 \n章台柳，近垂旒。低拂往来冠盖，朦胧春色满皇州， \n瑞烟浮¤ \n直与路边江畔别，免被离人攀折。最怜京兆画蛾眉， \n叶纤时。 \n御沟柳，占春多。半出宫墙婀娜，有时倒景醮轻罗， \n麴尘波¤ \n昨日金銮巡上苑，风亚舞腰纤软。栽培得地近皇宫， \n瑞烟浓。",
  "dynasty": "唐代",
  "id": 47214,
  "name": "柳含烟",
  "poet": {
    "desc": "唐末五代时人，字平珪，高阳（今属河北人），一作南阳（今属河南）人。年十四，登进士第。已而入蜀，从王建，官翰林学士承旨，进文思殿大学士，拜司徒，蜀亡，随王衍降唐。未几，复事孟氏，与欧阳烔等五人以小词为孟昶所赏。《花间集》称毛司徒，著有《前蜀纪事》《茶谱》，词存三十二首，今有王国维辑《毛司徒词》一卷。",
    "id": 254,
    "name": "毛文锡",
    "star": 0
  },
  "star": 2,
  "tags": []
}