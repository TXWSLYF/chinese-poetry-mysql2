{
  "content": "西湖\n问六桥何处堪夸？十里暗湖，二月韶华。浓淡峰恋，高低杨柳，远近桃花。临水临山寺塔，半村半郭人家。杯泛流霞，板撒红牙，紫陌游人，画舫娇娃。\n湖山堂\n八窗开水月交光，诗酒坛台，莺燕排场。歌扇摇风，梨云飘雪，粉黛生香。红袖台已更旧邦，白头民犹说新堂。花妒幽芳，人换宫妆，惟有湖山，不管兴亡。",
  "dynasty": "元代",
  "id": 70418,
  "name": "【双调】折桂令_西湖问六桥",
  "poet": {
    "desc": "赵善庆（？-1345年后），元代文学家。一作赵孟庆，字文贤，一作文宝，饶州乐平（今江西乐平县）人。《录鬼簿》说他「善卜术，任阴阳学正」。著杂剧《教女兵》、《村学堂》八种，均佚。散曲存小令二十九首。《太和正音谱》称其曲「如蓝田美玉」。",
    "id": 2461,
    "image": "https://raw.githubusercontent.com/hujiaweibujidao/poetry/master/image/image_2461.jpg",
    "name": "赵善庆",
    "star": 0
  },
  "star": 1,
  "tags": []
}