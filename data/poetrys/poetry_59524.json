{
  "content": "贤僚益友俱亲密。真个三年如一日。清尊倒处笑喧哗，彩笔吟余才俊逸。 \n杯盘狼藉情真率。歌管棋枰仍间出。今朝又喜盍朋簪，何日定当抛县绂。",
  "dynasty": "宋代",
  "id": 59524,
  "name": "玉楼春（丁卯四月一十三日书考会作）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}