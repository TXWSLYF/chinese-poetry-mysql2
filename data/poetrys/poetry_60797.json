{
  "content": "初藕花发。薰风庭院凉成霎。碧纱金缕笼香雪。记得年时，心事凭栏说。 \n如今陡顿音书绝。夜窗羞见团团月。锦囊尘暗黄金玦。留取多情，归趁好时节。",
  "dynasty": "宋代",
  "id": 60797,
  "name": "醉落魄",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}