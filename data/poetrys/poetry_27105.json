{
  "content": "斗回山路掩皇州，二载欢娱一望休。 \n从此万重青嶂合，无因更得重回头。 \n商山半月雨漫漫，偶值新晴下七盘。 \n山似换来天似洗，可怜风日到长安。",
  "dynasty": "唐代",
  "id": 27105,
  "name": "上下七盘二首",
  "poet": {
    "desc": "裴夷直，唐诗人。字礼卿。吴（今苏州）人，郡望河东(今山西永济)。宪宗元和十年(815)登进士第，任右拾遗。",
    "id": 1037,
    "image": "https://raw.githubusercontent.com/hujiaweibujidao/poetry/master/image/image_1037.jpg",
    "name": "裴夷直",
    "star": 0
  },
  "star": 1,
  "tags": []
}