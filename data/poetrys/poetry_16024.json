{
  "content": "尽日吟诗坐忍饥，万人中觅似君稀。僮眠冷榻朝犹卧。 \n驴放秋田夜不归。傍暖旋收红落叶，觉寒犹著旧生衣。 \n曲江池畔时时到，为爱鸬鹚雨后飞。",
  "dynasty": "唐代",
  "id": 16024,
  "name": "寄贾岛（一作张籍赠项斯诗）",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}