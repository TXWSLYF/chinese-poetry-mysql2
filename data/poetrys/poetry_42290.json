{
  "content": "异产应尧年，龙媒顺制牵。权奇初得地，躞蹀欲行天。 \n讵假调金埒，宁须动玉鞭。嘶风深有恋，逐日定无前。 \n周满夸常驭，燕昭恨不传。应知流赭汗，来自海西偏。",
  "dynasty": "唐代",
  "id": 42290,
  "name": "天骥呈材",
  "poet": {
    "desc": "生卒年、籍贯皆不详。晚唐诗人。懿宗咸通三年(862)登进士第。事迹见《登科记考》卷二三。《全唐诗》存诗1首。",
    "id": 1427,
    "name": "卢征",
    "star": 0
  },
  "star": 1,
  "tags": []
}