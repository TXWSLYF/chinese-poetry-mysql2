{
  "content": "续仲宣、一赋小呼鹰，声名满荆州。向宾筵游戏，毫端月露，皮里阳秋。遍历文书刁斗，何患不封侯。横槊风烟表，独占诗筹。 \n见说眉攒心事，在岷峨乡国，落日西头。怅英豪遗恨，都付大江流。伟平生、经纶雅志，把重弓、聊为汉关留。中秋近，何如载酒，一笑登楼。",
  "dynasty": "宋代",
  "id": 61871,
  "name": "八声甘州（用前韵答和史制参）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 2,
  "tags": []
}