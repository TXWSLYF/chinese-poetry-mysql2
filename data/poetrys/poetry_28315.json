{
  "content": "一笛迎风万叶飞，强携刀笔换荷衣。潮寒水国秋砧早， \n月暗山城夜漏稀。岩响远闻樵客过，浦深遥送钓童归。 \n中年未识从军乐，虚近三茅望少微。",
  "dynasty": "唐代",
  "id": 28315,
  "name": "祗命许昌自郊居，移就公馆秋日寄茅山高拾遗",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}