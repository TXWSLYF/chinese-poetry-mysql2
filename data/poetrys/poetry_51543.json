{
  "content": "红影斑斑吹锦片。露叶烟梢，寒月娟娟满。更起绕庭行百遍。无人只有栖莺见。 \n觅个薄情心对换。愁绪偏长，不信春宵短。正是碧云音信断。半衾犹赖香熏暖。",
  "dynasty": "宋代",
  "id": 51543,
  "name": "蝶恋花（春夜不寐）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}