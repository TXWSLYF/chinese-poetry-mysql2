{
  "content": "如霜雪之将将。\n如日月之光明。\n国有大命。\n不可以告人。\n妨其躬身。\n凤凰秋秋。\n其翼若干。\n其声若箫。\n有凤有凰。\n乐帝之心。\n长夜慢兮。\n永思骞兮。\n太古之不慢兮。\n礼义之不愆兮。\n何恤人之言兮。\n涓涓源水。\n不壅不塞。\n毂既破碎。\n乃大其辐。\n事以败矣。\n乃重太息。\n墨以为明。\n狐狸而苍。",
  "dynasty": "先秦",
  "id": 47838,
  "name": "荀子引逸诗",
  "poet": {
    "id": 0,
    "name": "佚名",
    "star": 0
  },
  "star": 6,
  "tags": []
}