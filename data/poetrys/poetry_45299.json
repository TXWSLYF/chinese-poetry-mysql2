{
  "content": "玉瓮瑶坛二三级，学仙弟子参差入。霓旌队仗下不下， \n松桧森森天露湿。殿前寒气束香云，朝祈暮祷玄元君。 \n茫茫俗骨醉更昏，楼台十二遥昆仑。昆仑纵广一万二千里， \n中有五色云霞五色水。何当断欲便飞去， \n不要九转神丹换精髓。",
  "dynasty": "唐代",
  "id": 45299,
  "name": "祈真坛",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}