{
  "content": "东望春明门，驾言聊出游。南行小径尽，绿竹临清流。 \n君出罢六安，居此澹忘忧。园林与城市，闾里随人幽。 \n披颜辟衡闱，置酒登崇丘。山河临咫尺，宇宙穷寸眸。 \n是时春载阳，佳气满皇州。宫殿碧云里，鸳鸯初命俦。 \n良辰方在兹，志士安得休。成名苟有地，何必东陵侯。",
  "dynasty": "唐代",
  "id": 6198,
  "name": "夏日寻蓝田唐丞登高宴集",
  "poet": {
    "desc": "储光羲（约706—763）唐代官员，润州延陵人，祖籍兖州。田园山水诗派代表诗人之一。开元十四年（726年）举进士，授冯翊县尉，转汜水、安宣、下邽等地县尉。因仕途失意，遂隐居终南山。后复出任太祝，世称储太祝，官至监察御史。安史之乱中，叛军攻陷长安，被俘，迫受伪职。乱平，自归朝廷请罪，被系下狱，有《狱中贻姚张薛李郑柳诸公》诗，后贬谪岭南。江南储氏多为光羲公后裔，尊称为“江南储氏之祖”。",
    "id": 22,
    "image": "https://raw.githubusercontent.com/hujiaweibujidao/poetry/master/image/image_22.jpg",
    "name": "储光羲",
    "star": 0
  },
  "star": 1,
  "tags": []
}