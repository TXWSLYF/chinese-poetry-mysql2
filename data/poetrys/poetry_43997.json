{
  "content": "吾师楞伽山中人，气岸古淡僧麒麟。曹溪老兄一与语， \n金玉声利，泥弃唾委。兀兀如顽云，骊珠兮固难价其价， \n灵芝兮何以根其根。真貌枯槁言朴略，衲衣烂黑烧岳痕。 \n忆昔十四五年前苦寒节，礼师问师楞伽月。 \n此时师握玉麈尾，报我却云非日月，一敲粉碎狂性歇。 \n庭松无韵冷撼骨，搔窗擦檐数枝雪。迩来流浪于吴越， \n一片闲云空皎洁。再来寻师已蝉蜕，薝卜枝枯醴泉竭。 \n水檀香火遗影在，甘露松枝月中折。宝师往日真隐心， \n今日不能堕双血。",
  "dynasty": "唐代",
  "id": 43997,
  "name": "经旷禅师院",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}