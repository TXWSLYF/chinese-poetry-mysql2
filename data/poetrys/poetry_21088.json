{
  "content": "紫踯躅，灭紫拢裙倚山腹。文君新寡乍归来， \n羞怨春风不能哭。我从相识便相怜，但是花丛不回目。 \n去年春别湘水头，今年夏见青山曲。迢迢远在青山上， \n山高水阔难容足。愿为朝日早相暾，愿作轻风暗相触。 \n乐踯躅，我向通州尔幽独。可怜今夜宿青山， \n何年却向青山宿。山花渐暗月渐明，月照空山满山绿。 \n山空月午夜无人，何处知我颜如玉。",
  "dynasty": "唐代",
  "id": 21088,
  "name": "紫踯躅",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}