{
  "content": "正阴阴、夏木听黄鹂，百啭语惺忪。乍钩窗意适，临池倒影，竹树青葱。翠盖红妆窈窕，香引一帘风。向晚追凉处，月挂梧桐。 \n何处楼头吹笛，渐玉绳低侧，河汉横空。想调冰雪藕，清夜与谁同。贮离愁、难凭梦寄，纵遣书、何日有征鸿。房栊静，伴人孤寂，唯有鸣蛩。",
  "dynasty": "宋代",
  "id": 55642,
  "name": "八声甘州",
  "poet": {
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。",
    "id": 296,
    "name": "袁去华",
    "star": 0
  },
  "star": 2,
  "tags": []
}