{
  "content": "稽古堂前，恰见四番端午又来江上，听鸣鼍急鼓。棹歌才发，漠漠一川烟雨。轻舟摇扬，心掀舞。 \n倦客今年续命，欠□彩缕。归期渐近，划地萦心绪。何日斑衣，更看迎门儿女。百怀且付，尊前蒲黍。",
  "dynasty": "宋代",
  "id": 59483,
  "name": "传言玉女（五月四日孙佥判四昆仲携具稽古堂观竞渡，有作）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}