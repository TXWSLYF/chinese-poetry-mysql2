{
  "content": "吴绫白，偏爱缝双袖鸦翎黑。\n多应北里新妆，怕堕寻常标格。\n微风帘额，看露叶，中庭尽秋色。\n记鳞鳞，月底疏云，曾照勾阑吹笛。\n一自细马驮归，剩罗帕、当时别泪偷拭。\n最恨初鸿，衔芦塞上，不递愁人消息。\n枉飞度、河桥山驿。\n想柳外、高楼长如昔。\n更何年，并坐穿针？\n六度凄凉今夕。",
  "dynasty": "清代",
  "id": 70738,
  "name": "尉迟杯·七夕怀静怜",
  "poet": {
    "desc": "朱彝尊(1629～1709)，清代诗人、词人、学者、藏书家。字锡鬯，号竹垞，又号驱芳，晚号小长芦钓鱼师，又号金风亭长。汉族，秀水（今浙江嘉兴市）人。康熙十八年（1679）举博学鸿词科，除检讨。二十二年（1683）入直南书房。曾参加纂修《明史》。博通经史，诗与王士祯称南北两大宗。作词风格清丽，为浙西词派的创始者，与陈维崧并称朱陈。精于金石文史，购藏古籍图书不遗余力，为清初著名藏书家之一。",
    "id": 637,
    "image": "https://raw.githubusercontent.com/hujiaweibujidao/poetry/master/image/image_637.jpg",
    "name": "朱彝尊",
    "star": 0
  },
  "star": 1,
  "tags": []
}