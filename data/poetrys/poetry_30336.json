{
  "content": "出关寒色尽，云梦草生新。雁背岳阳雨，客行江上春。 \n遥程随水阔，枉路倒帆频。夕照临孤馆，朝霞发广津。 \n湖山潮半隔，郡壁岸斜邻。自此钟陵道，裁书有故人。",
  "dynasty": "唐代",
  "id": 30336,
  "name": "送韩校书江西从事",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}