{
  "content": "一条溪绕翠岩隈，行脚僧言胜五台。农罢树阴黄犊卧， \n斋时山下白衣来。松因往日门人种，路是前生长老开。 \n三卷贝多金粟语，可能长诵免轮回。",
  "dynasty": "唐代",
  "id": 39142,
  "name": "题名琉璃院（今改名景祥院）",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 1,
  "tags": []
}