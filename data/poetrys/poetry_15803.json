{
  "content": "娇爱更何日，高台空数层。含啼映双袖，不忍看西陵。 \n漳水东流无复来，百花辇路为苍苔。青楼月夜长寂寞， \n碧云日暮空裴回。君不见邺中万事非昔时， \n古人不在今人悲。春风不逐君王去，草色年年旧宫路。 \n宫中歌舞已浮云，空指行人往来处。",
  "dynasty": "唐代",
  "id": 15803,
  "name": "铜雀台",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}