{
  "content": "晨飙发荆州，落日到巴丘。方知刳剡利，可接鬼神游。 \n二湖豁南浸，九派驶东流。襟带三千里，尽在岳阳楼。 \n忆昔斗群雄，此焉争上游。吴昌屯虎旅，晋盛骛龙舟。 \n宋齐纷祸难，梁陈成寇雠。钟鼓长震耀，鱼龙不得休。 \n风雪一萧散，功业忽如浮。今日时无事，空江满白鸥。",
  "dynasty": "唐代",
  "id": 19252,
  "name": "岳阳怀古",
  "poet": {
    "desc": "吕温（771～811） 字和叔，又字化光，唐河中（今永济市）人。德宗贞元十四年（798）进士，次年又中博学宏词科，授集贤殿校书郎。贞元十九年（803），得王叔文推荐任左拾遗。贞元二十年夏，以侍御史为入蕃副使，在吐蕃滞留经年。顺宗即位，王叔文用事，他因在蕃中，未能参与“永贞革新”。永贞元年 (805)秋，使还，转户部员外郎。历司封员外郎、刑部郎中。元和三年 (808)秋，因与宰相李吉甫有隙，贬道州刺史，后徙衡州，甚有政声，世称“吕衡州”。",
    "id": 1764,
    "image": "https://raw.githubusercontent.com/hujiaweibujidao/poetry/master/image/image_1764.jpg",
    "name": "吕温",
    "star": 0
  },
  "star": 1,
  "tags": []
}