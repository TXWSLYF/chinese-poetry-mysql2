{
  "content": "毳幕承秋极断蓬，飘飖一剑黑山空。匈奴北走荒秦垒， \n贵主西还盛汉宫。定是庙谟倾种落，必知边寇畏骁雄。 \n恩沾残类从归去，莫使华人杂犬戎。",
  "dynasty": "唐代",
  "id": 28373,
  "name": "破北虏太和公主归宫阙",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}