{
  "content": "远游跻剑阁，长想属天台。万里隔三载，此邦余重来。 \n音容旷不睹，梦寐殊悠哉。边郡饶藉藉，晚庭正回回。 \n喜传上都封，因促傍吏开。向悟海盐客，已而梁木摧。 \n变衣寝门外，挥涕少城隈。却记分明得，犹持委曲猜。 \n师儒昔训奖，仲季时童孩。服义题书箧，邀欢泛酒杯。 \n暂令风雨散，仍迫岁时回。其道惟正直，其人信美偲。 \n白头还作尉，黄绶固非才。可叹悬蛇疾，先贻问鵩灾。 \n故乡闭穷壤，宿草生寒荄.零落九原去，蹉跎四序催。 \n曩期冬赠橘，今哭夏成梅。执礼谁为赗，居常不徇财。 \n北登嵔gF坂，东望姑苏台。天路本悬绝，江波复溯洄。 \n念孤心易断，追往恨艰裁。不遂卿将伯，孰云陈与雷。 \n吾衰亦如此，夫子复何哀。",
  "dynasty": "唐代",
  "id": 3770,
  "name": "蜀城哭台州乐安少府",
  "poet": {
    "desc": "苏颋（670年－727年），字廷硕，京兆武功（今陕西武功）人，唐代政治家、文学家，左仆射苏瑰之子。苏颋进士出身，历任乌程尉、左司御率府胄曹参军、监察御史、给事中、中书舍人、太常少卿、工部侍郎、中书侍郎，袭爵许国公，后与宋璟一同拜相，担任同平章事。苏颋是初盛唐之交时著名文士，与燕国公张说齐名，并称“燕许大手笔”。他任相四年，以礼部尚书罢相，后出任益州长史。727年（开元十五年），苏颋病逝，追赠尚书右丞相，赐谥文宪。",
    "id": 1200,
    "name": "苏颋",
    "star": 0
  },
  "star": 1,
  "tags": []
}