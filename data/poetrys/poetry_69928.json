{
  "content": "春日感怀\n闲罗扇，坠锦囊，尘满碧纱窗。燕语鸟衣巷，花开白玉堂，人上紫云娘，月冷妆楼夜香。\n早行\n鸡声罢，角韵残，落月五更寒。紫塞呼白雁，黄河绕黑山，翠袖上雕鞍，行路比别离更难。\n旅思\n题新句，感旧游，坐满鸘鸘裘。镜里休文瘦，花边湘水秋，楼上仲宣愁。谁伴我新丰殢酒。\n垂虹亭上\n三高地，万古愁，行客记曾游。绿树当朱户，青山朝画楼，红袖倚兰舟，借问谁家卖酒？\n春日简鉴湖诸友\n簪花帽，载酒船，急管间繁弦。席上题罗扇，云间寄锦笺。水畔坠金鞭，不减长安少年。\n雪中\n乘兴诗人棹，新烹学士茶，风味属谁家？瓦甃悬冰筋，天风起玉沙，海树放银花，愁压拥蓝关去马。\n别怀\n枕上圆孤梦，灯前赋小诗，泪脸界胭脂。脆管催银字，垂杨绾翠丝，别酒尽金卮，相思病明年那时。\n春日书所见\n蔷薇径，芍药阑，莺燕语间关。小雨红芳绽，新睛紫陌乾，长日绣窗闲，人立秋千画板。\n寿席\n晴山翠，明月圆，鹤舞影蹁跹。酒进长生药，花开小洞天，人乐太平杯，八千岁蓬莱地仙。\n长沙道中\n扁舟兴，淡月痕，薄暮小江村。人入潇湘画，酒倾桑落樽，诗吊汨罗魂，醉卧梅花树根。\n山阴道上\n云门路，天柱峰，花暗月朦胧。雪冷谁家店？山深何处钟？棹孤篷，兴不尽吟诗信翁。\n有所思\n人何处？草自春，弦索已生尘。柳线萦离思，荷衣拭泪痕，梅屋锁吟魂，目断吴山暮云。",
  "dynasty": "元代",
  "id": 69928,
  "name": "【商调】梧叶儿_春日感怀闲",
  "poet": {
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。",
    "id": 394,
    "image": "https://raw.githubusercontent.com/hujiaweibujidao/poetry/master/image/image_394.jpg",
    "name": "张可久",
    "star": 0
  },
  "star": 1,
  "tags": []
}