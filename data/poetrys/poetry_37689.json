{
  "content": "抉天心，开地脉，浮动凌霄拂蓝碧。襄王端眸望不极， \n似睹瑶姬长叹息。巫妆不治独西望，暗泣红蕉抱云帐。 \n君王妒妾梦荆宫，虚把金泥印仙掌。江涛迅激如相助， \n十二狞龙怒行雨。昆仑谩有通天路，九峰正在天低处。",
  "dynasty": "唐代",
  "id": 37689,
  "name": "巫山高",
  "poet": {
    "desc": "李沇，唐诗人。字东济，江都（今扬州）人。父李蹊，昭宗时为宰相。沇有俊才，文学渊奥，当时公相子弟无能及之。其应举时之行卷《明易先生书》、《答明易先生书》，颇为时人所称赏。昭宗乾宁二年(895)，父子同为王行瑜所杀。后行瑜被诛，诏赠沇礼部员外郎。《全唐诗》录存其诗六首。",
    "id": 2956,
    "name": "李沇",
    "star": 0
  },
  "star": 1,
  "tags": []
}