{
  "content": "垂钓京江欲白头，江鱼堪钓却西游。刘伶台下稻花晚， \n韩信庙前枫叶秋。淮月未明先倚槛，海云初起更维舟。 \n河桥有酒无人醉，独上高城望庾楼。",
  "dynasty": "唐代",
  "id": 28340,
  "name": "淮阴阻风寄呈楚州韦中丞",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}