{
  "content": "嵩峰有客远相寻，尘满麻衣袖苦吟。花尽草长方闭户， \n道孤身老正伤心。红堆落日云千仞，碧撼凉风竹一林。 \n惆怅雅声消歇去，喜君聊此暂披襟。",
  "dynasty": "唐代",
  "id": 45165,
  "name": "渚宫谢杨秀才自嵩山相访",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}