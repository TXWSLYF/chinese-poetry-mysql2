{
  "content": "五十劳生，紫髯霜换，白日驹过。闭户推愁，缘崖避俗，壁角团蒲坐。提壶人至，竹根同卧，醉帽尽从欹堕。梦惊回，满身疏影，露滴月斜云破。 \n无人自酌，有邀皆去，我笑两翁多可。忍冻吟诗，典衣沽酒，二子应嗤我。两忘一笑，调同今古，谁道郢歌无和。后之人，犹今视昔，有能继么。",
  "dynasty": "宋代",
  "id": 53354,
  "name": "永遇乐（用前韵呈张仲宗、苏粹中）",
  "poet": {
    "desc": "李弥逊（1085～1153）字似之，号筠西翁、筠溪居士、普现居士等，吴县（今江苏苏州）人。大观三年（1109）进士。高宗朝，试中书舍人，再试户部侍郎，以反对议和忤秦桧，乞归田。晚年隐连江（今属福建）西山。所作词多抒写乱世时的感慨，风格豪放，有《筠溪乐府》，存词80余首。",
    "id": 140,
    "image": "https://raw.githubusercontent.com/hujiaweibujidao/poetry/master/image/image_140.jpg",
    "name": "李弥逊",
    "star": 0
  },
  "star": 1,
  "tags": []
}