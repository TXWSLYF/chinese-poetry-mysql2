{
  "content": "浊波扬扬兮凝晓雾，公无渡河兮公竟渡。 \n风号水激兮呼不闻，提衣看入兮中流去。浪排衣兮随步没， \n沉尸深入兮蛟螭窟。蛟螭尽醉兮君血干， \n推出黄沙兮泛君骨。当时君死兮妾何适， \n遂就波澜兮合魂魄，愿持精卫衔石心，穷断河源塞泉脉。",
  "dynasty": "唐代",
  "id": 45945,
  "name": "霅溪夜宴诗（诸神命丽玉唱公无渡河歌）",
  "poet": {
    "id": 0,
    "name": "水神",
    "star": 0
  },
  "star": 1,
  "tags": []
}