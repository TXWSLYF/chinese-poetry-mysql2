{
  "content": "雁飞渡江谋稻梁，江人趁熟亦渡江。\n雁下江中唼苹藻，人饥尽属江中央。\n天长水阔罗网多，无衣无食可奈何？\n人声未断雁声起，弃儿呱呱道傍死。\n不见雁春还北飞，人今去此将何之。\n叹息人穷不如鸟，何日相随如雁归。",
  "dynasty": "元代",
  "id": 69176,
  "name": "人雁吟",
  "poet": {
    "desc": "张翥(1287～1368) 元代诗人。字仲举，晋宁（今山西临汾）人。少年时四处游荡，后随著名文人李存读书，十分勤奋。其父调官杭州，又有机会随仇远学习，因此诗文都写得出色，渐有名气。张翥有一段时间隐居扬州，至正初年(1341)被任命为国子助教。后来升至翰林学士承旨。",
    "id": 481,
    "name": "张翥",
    "star": 0
  },
  "star": 2,
  "tags": []
}