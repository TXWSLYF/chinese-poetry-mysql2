{
  "content": "丹槛拂丹霄，人寰下瞰遥。何年增造化，万古出尘嚣。 \n地势盘三楚，江声换几朝。满栏皆异药，到顶尽飞桥。 \n泽广方云梦，山孤数沃焦。中宵霞始散，经腊木稀凋。 \n铎动天风度，窗明海气消。带鼙分迥堞，当日辨翻潮。 \n鸟去沉葭菼，帆来映泬。浮生自多事，无计免回镳。",
  "dynasty": "唐代",
  "id": 33114,
  "name": "题甘露寺",
  "poet": {
    "desc": "许棠（生卒年不详），字文化，唐代诗人。咸通十二年，进士及第，曾为江宁丞。后辞官，潦倒以终，为“咸通十哲”之一。",
    "id": 1849,
    "name": "许棠",
    "star": 0
  },
  "star": 1,
  "tags": []
}