{
  "content": "春雨足，染就一溪新绿。柳外飞来双羽玉，弄晴相对浴¤ \n楼外翠帘高轴，倚遍阑干几曲。云淡水平烟树簇， \n寸心千里目。 \n春漏促，金烬暗挑残烛。一夜帘前风撼竹，梦魂相断续¤ \n有个娇饶如玉，夜夜绣屏孤宿。闲抱琵琶寻旧曲， \n远山眉黛绿。 \n空相忆，无计得传消息。天上嫦娥人不识，寄书何处觅¤ \n新睡觉来无力，不忍把君书迹。满院落花春寂寂， \n断肠芳草碧。",
  "dynasty": "唐代",
  "id": 47139,
  "name": "谒金门（一名花自落、垂杨碧、出塞）",
  "poet": {
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。",
    "id": 622,
    "image": "https://raw.githubusercontent.com/hujiaweibujidao/poetry/master/image/image_622.jpg",
    "name": "韦庄",
    "star": 0
  },
  "star": 9,
  "tags": []
}