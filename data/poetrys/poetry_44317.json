{
  "content": "圣运关天纪，龙飞古帝基。振摇三蜀地，耸发万年枝。 \n出震同中古，承乾动四夷。恩颁新命广，泪向旧朝垂。 \n大宝归玄谶，殊祥出远池。法天深罔测，体圣妙难知。 \n俭德为全德，无思契十思。丕图非力致，英武悉天资。 \n正直方亲切，回邪岂敢窥。将排颇与牧，相得稷兼夔。 \n盐出符真主，麟来合大规。赓歌随羽籥，奕叶斅伊祁。 \n寡欲情虽泰，忧民色未怡。盛如唐创业，宛胜晋朝仪。 \n旰食宫莺啭，宵衣禁漏迟。多于汤土地，还有禹胼胝。 \n视物如伤日，胜残去杀时。守文情的的，无逸戒孜孜。 \n轩顼风重振，皇唐鼎创移。始闻呈瑞石，又报产灵芝。 \n覆帱高缘大，包容妙在卑。兄呼春赫日，师指佛牟尼。 \n佳气宸居合，淳风乐府吹。急贤彰帝业，解网见天慈。 \n粟赤千千窖，军雄万万儿。八蛮须稽颡，四海仰昌期。 \n玉辇嫔嫱拥，宫花锦绣欹。尧云同叆叇，汉祖太驱驰。 \n氛祲根株尽，浇讹朕兆隳。山河方有截，野逸诏无遗。 \n境静消锋镝，田香熟稻r1.梦中逢傅说，殿上见辛毗。 \n金镜悬千古，彤云起四维。盛行唐典法，再睹舜雍熙。 \n祝寿乾文动，郊天太一随。煌煌还宿卫，亹亹叶声诗。 \n饮醴和甘雨，非烟绕御帷。银轮随宝马，玉沼见金龟。 \n杳杳闻韵濩，重重降抚绥。魏徵须却出，葛亮更何之。 \n简约逾前古，升平美不疑。触邪羊唅唅，鼓腹叟嘻嘻。 \n迈五方云大，超三始见奇。锦霞连紫极，仙鸟下峨眉。 \n谢傅还为傅，周师又作师。纳隍为永任，从谏契无为。 \n子子寰瀛主，孙孙日月旗。寿春嗟寿域，万国尽虔祈。 \n捧日三车子，恭思八彩眉。愿将七万岁，匍匐拜瑶墀。",
  "dynasty": "唐代",
  "id": 44317,
  "name": "寿春节进",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 5,
  "tags": []
}