{
  "content": "明公家凿凤凰池，弱冠封侯四海推。富贵有期天授早， \n关河多难敕来迟。昴星人杰当王佐，黄石仙翁识帝师。 \n昨日诏书犹漏缺，未言商也最能诗。 \n东郊迎入紫泥封，此日天仙下九重。三五月明临阚泽， \n百千人众看王恭。旗傍绿树遥分影，马蹋浮云不见踪。 \n借问乘轺何处客，相庭雄幕卷芙蓉。",
  "dynasty": "唐代",
  "id": 39169,
  "name": "尚书荣拜恩命夤疾中辄课恶诗二首以申攀赞",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 1,
  "tags": []
}