{
  "content": "冢司方慎选，剧县得英髦。固是攀云渐，何嗟趋府劳。 \n楚山迎驿路，汉水涨秋涛。鶱翥方兹始，看君六翮高。",
  "dynasty": "唐代",
  "id": 12513,
  "name": "送江陵全少卿赴府任",
  "poet": {
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。",
    "id": 1657,
    "image": "https://raw.githubusercontent.com/hujiaweibujidao/poetry/master/image/image_1657.jpg",
    "name": "独孤及",
    "star": 0
  },
  "star": 1,
  "tags": []
}