{
  "content": "自叹未沾黄纸诏，那堪远送赤墀人。老为侨客偏相恋， \n素是诗家倍益亲。妻儿共载无羁思，鸳鹭同行不负身。 \n凭尔将书通令弟，唯论华发愧头巾。",
  "dynasty": "唐代",
  "id": 9984,
  "name": "送窦拾遗赴朝因寄中书十七弟（窦拾遗叔向其弟窦舒也）",
  "poet": {
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。",
    "id": 760,
    "name": "李嘉祐",
    "star": 0
  },
  "star": 1,
  "tags": []
}