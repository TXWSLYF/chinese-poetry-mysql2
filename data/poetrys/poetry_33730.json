{
  "content": "身闲唯爱静，篱外是荒郊。地僻怜同巷，庭喧厌累巢。 \n岸声摇舴艋，窗影辨蟏蛸。径只溪禽下，关唯野客敲。 \n竹冈从古凸，池缘本来bn.早藕擎霜节，凉花束紫梢。 \n渔情随锤网，猎兴起鸣髇.好梦经年说，名方著处抄。 \n才疏惟自补，技痒欲谁抓。窗静常悬dO，鞭闲不正鞘。 \n山衣轻斧藻，天籁逸弦匏。蕙转风前带，桃烘雨后胶。 \n藓干黏晚砌，烟湿动晨庖。沉约便图籍，扬雄重酒肴。 \n目曾窥绝洞，耳不犯征铙。历外穷飞朔，蓍中记伏爻。 \n石林空寂历，云肆肯哓譊.松桂何妨蠹，龟龙亦任嘲。 \n未能丹作髓，谁相紫为胞。莫把荣枯异，但和大小包。 \n由弓猿不捷，梁圈虎忘虓。旧友怀三益，关山阻二崤。 \n道随书簏古，时共钓轮抛。好作忘机士，须为莫逆交。 \n看君驰谏草，怜我卧衡茅。出处虽冥默，薰莸肯溷殽。 \n岸沙从鹤印，崖蜜劝人摷。白菌盈枯枿，黄精满绿筲。 \n仙因隐居信，禅是净名教。勿谓江湖永，终浮一大瓟。",
  "dynasty": "唐代",
  "id": 33730,
  "name": "奉和袭美新秋言怀三十韵次韵",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}