{
  "content": "二秀才，二秀才兮非秀才，非秀才兮是仙才。 \n中华国里亲遭遇，仰面观天笑眼开。鹤形兮龟骨， \n龙吟兮虎颜。我有至言相劝勉，愿君兮勿猜勿猜。 \n但煦日吹月，咽雨呵雷。火寄冥宫，水济丹台。 \n金木交而土归位，铅汞分而丹露胎。赤血换而白乳流， \n透九窍兮动百骸。然然卷，然然舒，哀哀咍咍。 \n孩儿喘而不死，腹空虚兮长斋。酬名利兮狂歌醉舞， \n酬富贵兮麻裰莎鞋。甲子问时休记，看桑田变作黄埃。 \n青山白云好居住，劝君归去来兮归去来。",
  "dynasty": "唐代",
  "id": 45741,
  "name": "勉牛生、夏侯生",
  "poet": {
    "desc": "吕岩，也叫做吕洞宾。唐末、五代著名道士。名□(一作□)，号纯阳子，自称回道人。世称吕祖或纯阳祖师，为民间神话故事八仙之一。较早的宋代记载，称他为“关中逸人”或“关右人”，元代以后比较一致的说法，则为河中府蒲坂县永乐镇（今属山西芮城）人，或称世传为东平（治在今山东东平）人。",
    "id": 375,
    "image": "https://raw.githubusercontent.com/hujiaweibujidao/poetry/master/image/image_375.jpg",
    "name": "吕岩",
    "star": 0
  },
  "star": 2,
  "tags": []
}