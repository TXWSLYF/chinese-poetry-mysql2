{
  "content": "我向这水边林下，盖一座竹篱茅舍。闲时节观山玩水，闷来和渔樵闲话。我\n将这绿柳栽，黄菊种，山林如画。闷来时看翠山，观绿水，指落花，呀，锁住我\n这心猿意马。\n　　【元和令】将柴门掩落霞，明月向杖头挂。我则见青山影里钓鱼槎，慢腾腾\n间潇洒。闷来独自对天涯，荡村醪饮兴加。\n　　【上马娇】鱼旋拿，柴旋打。无事掩荆笆，醉时节卧在葫芦架。咱，睡起时\n节旋去烹茶。\n　　【游四门】药炉经卷作生涯，学种邵平瓜。渊明赏菊在东篱下，终日饮流霞。\n咱，向炉内炼丹砂。\n　　【胜葫芦】我则待散诞逍遥闲笑耍，左右种桑麻，闲看园林噪晚鸦。心无牵\n挂，蹇驴闲跨，游玩野人家。\n　　【后庭花】我将这嫩蔓菁带叶煎，细芋糕油内炸。白酒磁杯咽，野花头上插。\n兴来时笑呷呷，村醪饮罢。绕柴扉水一洼，近山村看落花，是蓬莱天地家。\n　　【青哥儿】呀，看一带云山，云山如画，端的是景物，景物堪夸。剩下残山\n向那答？心无牵挂，树林之下，椰瓢高挂。冷清清无是无非诵《南华》。这里乾\n坤大。",
  "dynasty": "元代",
  "id": 70233,
  "name": "【仙吕】村里迓鼓",
  "poet": {
    "id": 0,
    "name": "贯石屏",
    "star": 0
  },
  "star": 5,
  "tags": []
}