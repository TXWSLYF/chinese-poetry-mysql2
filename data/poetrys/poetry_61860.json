{
  "content": "怅浮生、俯仰迹成空，依然此江山。对秋容如画，天长雁度，水阔鸥闲。追游未甘老态，凭酒借红颜。归骑斜阳外，柳老荷残。 \n幸对黄花时节，喜宾朋晤语。烽火平安。仅风巾一笑，名尚满人寰。要流芳、相期千载，肯区区、徒恋片时欢。姑聊尔，招呼楚调，慰藉南冠。",
  "dynasty": "宋代",
  "id": 61860,
  "name": "八声甘州（自和）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}