{
  "content": "星高月午，丹桂青松深处。醮坛开，金磬敲清露， \n珠幢立翠苔¤ \n步虚声缥缈，想像思徘徊。晓天归去路，指蓬莱。 \n春山夜静，愁闻洞天疏磬。玉堂虚，细雾垂珠佩， \n轻烟曳翠裾¤ \n对花情脉脉，望月步徐徐。刘阮今何处，绝来书。",
  "dynasty": "唐代",
  "id": 47308,
  "name": "女冠子",
  "poet": {
    "desc": "李珣（855？-930？），五代词人。字德润，其祖先为波斯人。居家梓州（四川省三台）。生卒年均不详，约唐昭宗乾宁中前后在世。少有时名，所吟诗句，往往动人。妹舜弦为王衍昭仪，他尝以秀才预宾贡。又通医理，兼卖香药，可见他还不脱波斯人本色。蜀亡，遂亦不仕他姓。珣著有琼瑶集，已佚，今存词五十四首，（见《唐五代词》）多感慨之音。）",
    "id": 111,
    "name": "李珣",
    "star": 0
  },
  "star": 1,
  "tags": []
}