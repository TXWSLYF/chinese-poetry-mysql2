{
  "content": "东汉耻机权，君子多硁硁。\n悲哉陈与窦，谋疎功不成。\n其时凉州反，有人颁孝经；\n意欲口打贼，贼闻笑不胜。\n虽无补国家，尚未远人情。\n一变至南宋，佛行而儒名。\n希哲学主静，人死不闻声。\n魏公败符离，自夸心学精，\n杀人三十万，於心不曾惊。\n似此称理学，何处托生灵。\n呜呼孔与孟，九泉涕沾缨。",
  "dynasty": "清代",
  "id": 69362,
  "name": "咏史（六首选—）",
  "poet": {
    "desc": "袁枚（1716－1797）清代诗人、散文家。字子才，号简斋，晚年自号仓山居士、随园主人、随园老人。汉族，钱塘（今浙江杭州）人。乾隆四年进士，历任溧水、江宁等县知县，有政绩，四十岁即告归。在江宁小仓山下筑筑随园，吟咏其中。广收诗弟子，女弟子尤众。袁枚是乾嘉时期代表诗人之一，与赵翼、蒋士铨合称“乾隆三大家”。",
    "id": 676,
    "image": "https://raw.githubusercontent.com/hujiaweibujidao/poetry/master/image/image_676.jpg",
    "name": "袁枚",
    "star": 0
  },
  "star": 8,
  "tags": []
}