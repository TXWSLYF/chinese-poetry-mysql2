{
  "content": "云蔽长安路更赊，独随渔艇老天涯。青山尽日寻黄绢， \n沧海经年梦绛纱。雪愤有期心自壮，报恩无处发先华。 \n东堂旧侣勤书剑，同出膺门是一家。",
  "dynasty": "唐代",
  "id": 28441,
  "name": "甘露寺感事贻同志",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}