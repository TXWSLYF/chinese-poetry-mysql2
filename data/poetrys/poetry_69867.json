{
  "content": "眉间恨，心上苦，口难言把脚尖儿分付。乌靴上半痕鞋下土，忍轻将袖梢儿挪去。\n楼台小，风味佳，动新愁雨初风乍。知不知对春思念他，倚阑干海棠花下。\n新秋夜，微醉时，月明中倚阑独自。吟成几联肠断诗，说不尽满怀心事。\n鸾凤配，莺燕约，感萧娘肯怜才貌。除琴剑又别无珍共宝。则一片至诚心要也不要？\n风流士，年少客，花无名帽檐羞带。新来颇觉略分外，相思病等闲不害。\n乾坤内，山共水，论风流古杭为最。北高峰离不得三二里，回头看镂金铺翠。",
  "dynasty": "元代",
  "id": 69867,
  "name": "【双调】落梅风",
  "poet": {
    "desc": "周文质（？－1334），元代文学家。字仲彬，建德（今属浙江）人，后居杭州。与钟嗣成相交二十余年，良人情深意笃，形影不离，故《录鬼簿》对他有详细的记载：“体貌清癯，学问渊博，资性工巧，文笔新奇。家世儒业，俯就路吏。善丹青，能歌舞，明曲调，谐音律。性尚豪侠，好事敬客善绘画，谐音律。所作杂剧今知有四种。现仅《苏武还乡》（或称《苏武还朝》）存有残曲。散曲存有小令四十三首，套数五套，多男女相思之作。",
    "id": 180,
    "name": "周文质",
    "star": 0
  },
  "star": 5,
  "tags": []
}