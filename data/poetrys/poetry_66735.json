{
  "content": "画梁燕子报新归。好语全稀。庭芳侵亚红相对，却羞见、蕊蕊枝枝。说与吹箫旧侣，痴心指望多时。 \n朝云暮雨失欢期。碧画谁眉。凝愁立处桐阴转，又还是、红日将西。谩道梅花纸帐，鸳鸯终待双飞。",
  "dynasty": "宋代",
  "id": 66735,
  "name": "风入松",
  "poet": {
    "desc": "孙居敬，宋代词人。名杓，字居敬。东阳(今属浙江)人。南宋孝宗淳熙十四年进士。",
    "id": 1920,
    "name": "孙居敬",
    "star": 0
  },
  "star": 1,
  "tags": []
}