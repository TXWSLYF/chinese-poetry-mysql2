{
  "content": "春豫灵池会，沧波帐殿开。舟凌石鲸度，槎拂斗牛回。 \n节晦蓂全落，春迟柳暗催。象溟看浴景，烧劫辨沉灰。 \n镐饮周文乐，汾歌汉武才。不愁明月尽，自有夜珠来。",
  "dynasty": "唐代",
  "id": 3051,
  "name": "奉和晦日幸昆明池应制",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 4,
  "tags": []
}