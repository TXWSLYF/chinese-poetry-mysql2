{
  "content": "酒阑横剑歌，日暮望关河。道直去官早，家贫为客多。 \n山昏函谷雨，木落洞庭波。莫尽远游兴，故园荒薜萝。",
  "dynasty": "唐代",
  "id": 28069,
  "name": "送前缑氏韦明府南游",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}