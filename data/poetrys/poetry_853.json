{
  "content": "惟睿作圣，惟圣登皇。精感耀魄，时膺会昌。 \n舜惭大孝，尧推让王。能事斯极，振古谁方。 \n文明履运，车书同轨。巍巍赫赫，尽善尽美。 \n衢室凝旒，大庭端扆。释负之寄，事光复子。 \n脱屣高天，登遐上玄。龙湖超忽，象野芊绵。 \n游衣复道，荐果初年。新庙奕奕，明德配天。",
  "dynasty": "唐代",
  "id": 853,
  "name": "郊庙歌辞。享太庙乐章。景云舞",
  "poet": {
    "id": 0,
    "name": "佚名",
    "star": 0
  },
  "star": 1,
  "tags": []
}