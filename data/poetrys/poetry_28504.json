{
  "content": "巨实珍吴果，驯雏重越禽。摘来渔浦上，携在兔园阴。 \n霜合凝丹颊，风披敛素襟。刀分琼液散，笼簌雪华深。 \n虎帐斋中设，龙楼洛下吟。含消兼受彩，应贵冢卿心。",
  "dynasty": "唐代",
  "id": 28504,
  "name": "和李相国",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}