{
  "content": "闲愁闲闷都在咱心上，我其实难割舍俊娇娘，想着咱同眠同宿销金帐。今日\n个逢间阻，受坎坷，遭魔障。则为这板障娘娘，两个怎生成双，生克支拆散鸾凰，\n猛可里分散莺燕，忽剌地打散鸳鸯。想起长吁万声，不由人雨泪千行。闷厌厌倚\n着绣枕，情脉脉靠着画屏，冷清清对着银。我欲待不思量，不思量那娇娘，不\n思量除是铁心肠。想着每日欢娱嫌夜短，今宵寂寞恨更长。昨宵共俺相逢处，心\n厮爱饮芳醑，轻怜痛惜花深处。本待效连理枝，成就了夫妇心，匹配了姻缘事。\n起初里似水如鱼，下场头感叹嗟吁。想俺这意中人，心上有，争奈眼前无。不争\n你花残月缺，显的我离恨心毒。担寂寞，受惨切，捱萧疏。等到二更初，负心的\n那寒儒，闪的我碧桃花下凤鸾孤。离恨人担离恨苦，断肠人送断肠书。\n　　仙家道可道非常道，山涧下盖一座草团标，一任您龙争虎斗干戈闹。这个是\n白面猿，朱顶鹤，相随着。俺则待丫髻环绦，草履麻袍。闲时节摘藤花，掘竹笋，\n采茶苗。或时炉中炼丹，闲访渔樵。共知交，饮浊醪，乐陶陶。\n　　系一抹吕公绦，挂一个许由瓢，不强如乌靴象简紫罗贵人头上不曾饶。\n　　牛羊犹恐他惊散，我子索手不住紧遮拦。恰才见枪刀军马无边岸，唬的我无\n人处走。走到浅草里听，听罢也向高阜处偷睛看。吸力力振动地户天关，唬的我\n扑扑的胆战心寒。那枪忽的早刺中彪躯，那刀亨地掘倒战马，那汉扑地抢下征鞍。\n俺牛羊散失，您可甚人马平安？把一座介丘县，生纽做枉死城，却翻做鬼门关。\n败残军受魔障，德胜将马顽奔。子见他歪剌剌赶过饮牛湾。荡的那卒律律红尘遮\n望眼，振的这滴溜溜红叶落空山。\n　　东风常锁眉峰翠，烟淡淡绿依依，莺花不管人憔悴。罗带分，翠袖湿，金钗\n坠。\n　　央及煞蝶使蜂媒，嫩红娇翠。为春愁，因春瘦，怕春知。遗恨满天，芳草萋\n萋，粉墙低，红杏闹，费诗题。雁来稀，音信迟，休教淡了远山眉。春色满帘入\n罗帏，不禁窗外晓莺啼。\n　　妆台目断鳞鸿信，山隐隐水粼粼，方知人远天涯近。柳带愁，花笑人，莺啼\n恨。\n　　断送残春，冷落芳樽。怨东风，飞暮雨，锁春云。低垂绣帘，深掩朱门。绿\n窗寒，银烛暗，翠衾温。篆烟分，香熏，重教金鸭暖梅魂。准备新愁调玉轸，\n安排肠断待黄昏。\n　　风光不管人憔悴，风淅沥雨霏微，伤时触景闲萦系。心似烧，意似痴，情如\n醉。\n　　绣幕低垂，画阑空立。盼清明，巴上巳，过寒食。庭院静悄，台榭狼籍。千\n红谢，万紫凋，绿阴肥。恨春迟，早春归，春愁春恨锁双眉。鹧鸪飞来春事已，\n子规声断日平西。\n　　四时唯有春无价，尊日月富年华，垂杨影里人如画。锦一攒，绣一堆，在秋\n千下。语笑忻恰，炒闹喧哗。软红乡，簇定个，小宫娃。彩绳款拈，画板轻查。\n微着力，身慢举，拽裙纱。众矜夸，是交加，彩云飞上日边霞。体态轻盈那闲雅，\n精神羞落树头花。\n　　钱塘自古繁华胜，和靖咏子瞻评，西湖堪与西施并。浓淡妆，昼夜观，俱相\n趁。\n　　宜雨宜晴，堪赏堪称。曲岸边草茸茸，高峰畔云淡淡，断桥下水泠泠。临荷\n浦视鱼，傍柳岸闻莺。游竹院，玩葛岭，压兰亭。云出岫罩南屏，日衔山遇西林。\n现出那雷峰晚照似蓬瀛，九井三潭五云生，六桥烟柳胜丹青。金山寺里诗为证，\n言心事诉离情，分明唤省临川令。空懊恼，谩哽咽，心无定。\n　　天地澄清，月华悬镜。唤梢公，疾解缆，莫消停。泠泠的露冷，淅淅的风生。\n齐摇棹，伊哑鸣，畅凄清。听江声，浪初平。一帆风送蓼花汀。没兴的双郎为苏\n卿，画船儿直赶到豫章城。",
  "dynasty": "元代",
  "id": 69690,
  "name": "【南吕】骂玉郎过感皇恩采茶歌_闲愁闲闷都",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}