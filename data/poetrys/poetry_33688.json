{
  "content": "古甓团团藓花碧，鼎渫寒泉深百尺。江南戴白尽能言， \n此地曾为庆封宅。庆封嗜酒荒齐政，齐人剪族封奔迸。 \n虽过鲁国羞鲁儒，欲弄吴民窃吴柄。吴分岩邑号朱方， \n子家负固心强梁。泽车豪马驰似水，锦凤玉龙森若墙。 \n一朝云梦围兵至，胸陷锋铓脑涂地。因知富德不富财， \n颜氏箪瓢有深意。宣父尝违盗泉水，懦夫立事贪夫止。 \n今歌此井示吴人，断绠沉瓶自兹始。",
  "dynasty": "唐代",
  "id": 33688,
  "name": "庆封宅古井行",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}