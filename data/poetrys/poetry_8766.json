{
  "content": "声华满京洛，藻翰发阳春。未遂鹓鸿举，尚为江海宾。 \n吴中高宴罢，西上一游秦。已想函关道，游子冒风尘。 \n笼禽羡归翼，远守怀交亲。况复岁云暮，凛凛冰霜辰。 \n旭霁开郡阁，宠饯集文人。洞庭摘朱实，松江献白鳞。 \n丈夫岂恨别，一酌且欢忻。",
  "dynasty": "唐代",
  "id": 8766,
  "name": "送刘评事",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}