{
  "content": "清梦重游天上，古香吹下云头。箫声三十六宫愁。高处花惊风骤。 \n客路羁情不断，阑干晚色先收。千山浓绿未成秋。谁见月中人瘦。",
  "dynasty": "宋代",
  "id": 62450,
  "name": "西江月（登蓬莱阁看桂）",
  "poet": {
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。",
    "id": 670,
    "image": "https://raw.githubusercontent.com/hujiaweibujidao/poetry/master/image/image_670.jpg",
    "name": "吴文英",
    "star": 0
  },
  "star": 1,
  "tags": []
}