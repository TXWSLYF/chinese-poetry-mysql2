{
  "content": "置亭隐城堞，事简迹易幽。公性崇俭素，雅才非广求。 \n傍檐竹雨清，拂案杉风秋。不移府中步，登兹如远游。 \n坐觉诗思高，俯知物役休。虚寂偶禅子，逍遥亲道流。 \n更闻临川作，下节安能酬。",
  "dynasty": "唐代",
  "id": 43401,
  "name": "奉和袁使君高，郡中新亭会张炼师昼会二上人",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}