{
  "content": "灵踪未遍寻，不觉溪色暝。回头问栖所，稍下杉萝径。 \n岩居更幽绝，涧户相隐映。过此即神宫，虚堂惬云性。 \n四轩尽疏达，一榻何清零。仿佛闻玉笙，鼓铿动凉磬。 \n风凝古松粒，露压修荷柄。万籁既无声，澄明但心听。 \n希微辨真语，若授虚皇命。尺宅按来平，华池漱馀净。 \n频窥宿羽丽，三吸晨霞盛。岂独冷衣襟，便堪遗造请。 \n徒深物外趣，未脱尘中病。举首谢灵峰，徜徉事归榜。",
  "dynasty": "唐代",
  "id": 33587,
  "name": "奉和袭美太湖诗二十首。三宿神景宫",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}