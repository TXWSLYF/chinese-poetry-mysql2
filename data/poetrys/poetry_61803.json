{
  "content": "岘山羊叔子，江左管夷吾。勋名掀揭宇宙，金匮侈丹书。两载风寒卧护，一柱狂澜屹立，形势壮陪都。功业笑儿辈，别有大规模。 \n看东归，游凤沼，转鸿枢。不应廊庙人物，犹佩玉麟符。好是茅峰仙客，更与钟山佛子，同日庆垂孤。一饮共千岁，永永辅皇图。",
  "dynasty": "宋代",
  "id": 61803,
  "name": "水调歌头（庚子寿制阃别尚书）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}