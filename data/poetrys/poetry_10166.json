{
  "content": "出塞魂屡惊，怀贤意难说。谁知吾道间，乃在客中别。 \n日夕捧琼瑶，相思无休歇。伊人虽薄宦，举代推高节。 \n述作凌江山，声华满冰雪。一登蓟丘上，四顾何惨烈。 \n来雁无尽时，边风正骚屑。将从崖谷遁，且与沉浮绝。 \n君若登青云，余当投魏阙。",
  "dynasty": "唐代",
  "id": 10166,
  "name": "酬李少府",
  "poet": {
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。",
    "id": 227,
    "image": "https://raw.githubusercontent.com/hujiaweibujidao/poetry/master/image/image_227.jpg",
    "name": "高适",
    "star": 0
  },
  "star": 1,
  "tags": []
}