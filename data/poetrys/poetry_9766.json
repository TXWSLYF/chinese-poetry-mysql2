{
  "content": "过庭闻礼日，趋侍记言回。独卧玉窗前，卷帘残雨来。 \n高秋南斗转，凉夜北堂开。水影入朱户，萤光生绿苔。 \n简成良史笔，年是洛阳才。莫重白云意，时人许上台。",
  "dynasty": "唐代",
  "id": 9766,
  "name": "和李起居秋夜之作",
  "poet": {
    "desc": "薛奇童，唐朝诗人，时任大理司直。现存诗七首。据传，薛奇童相貌平凡。脸呈圆形，眉毛较浓，眼睛较小。",
    "id": 2469,
    "name": "薛奇童",
    "star": 0
  },
  "star": 1,
  "tags": []
}