{
  "content": "地里光图谶，樵人共说深。悠然想高躅，坐使变荒岑。 \n疏凿因殊旧，亭台亦自今。静容猿暂下，闲与鹤同寻。 \n转旆驯禽起，褰帷瀑溜侵。石稀潭见底，岚暗树无阴。 \n跻险难通屐，攀栖称抱琴。云风开物意，潭水识人心。 \n携榼巡花遍，移舟惜景沈。世嫌山水僻，谁伴谢公吟。",
  "dynasty": "唐代",
  "id": 27229,
  "name": "和处州韦使君新开南溪",
  "poet": {
    "desc": "朱庆馀，生卒年不详，名可久，以字行。越州（今浙江绍兴）人，宝历二年（826）进士，官至秘书省校书郎，见《唐诗纪事》卷四六、《唐才子传》卷六，《全唐诗》存其诗两卷。曾作《闺意献张水部》作为参加进士考试的“通榜”，增加中进士的机会。据说张籍读后大为赞赏，写诗回答他说：“越女新装出镜心，自知明艳更沉吟。 齐纨未足时人贵，一曲菱歌值万金。”于是朱庆馀声名大震。",
    "id": 350,
    "image": "https://raw.githubusercontent.com/hujiaweibujidao/poetry/master/image/image_350.jpg",
    "name": "朱庆馀",
    "star": 0
  },
  "star": 1,
  "tags": []
}