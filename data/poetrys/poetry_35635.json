{
  "content": "寺入千岩石路长，孤吟一宿远公房。卧听半夜杉坛雨， \n转觉中峰枕簟凉。花界已无悲喜念，尘襟自足是非妨。 \n他年纵使重来此，息得心猿鬓已霜。",
  "dynasty": "唐代",
  "id": 35635,
  "name": "夏日宿灵岩寺宗公院",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 2,
  "tags": []
}