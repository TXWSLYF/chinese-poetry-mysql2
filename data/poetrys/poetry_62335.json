{
  "content": "长安门外小林丘。碧壶秋。浴轻鸥。不放啼红，流水通宫沟。时有晴空云过影，华镜里，翳鱼游。 \n绮罗尘满九衢头。晚香楼。夕阳收。波面琴高，仙子驾黄虬。清磬数声人定了，池上月，照虚舟。",
  "dynasty": "宋代",
  "id": 62335,
  "name": "江神子（赋碧沼小庵）",
  "poet": {
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。",
    "id": 670,
    "image": "https://raw.githubusercontent.com/hujiaweibujidao/poetry/master/image/image_670.jpg",
    "name": "吴文英",
    "star": 0
  },
  "star": 1,
  "tags": []
}