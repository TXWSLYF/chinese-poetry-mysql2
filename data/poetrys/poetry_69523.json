{
  "content": "楚天秋万顷烟霞，孤雁声悲，凄切伤咱！铁马叮当，寒蛩不住，砧杵声杂。\n银台上烧残降蜡，金炉内烟篆香加。感叹嗟呀，痛忆娇姿，恨满天涯。　相思\n　　枉虚度岁月光阴，满腹离愁，一片忧心。斜月穿窗，寒风透户，夜永更深。\n空落得忘餐废寝，怎能够并枕同衾？院落沉沉，无限相思，付与瑶琴！",
  "dynasty": "元代",
  "id": 69523,
  "name": "【双调】折桂令　秋晚",
  "poet": {
    "desc": "（约公元一三三一年前后在世）名、里、生卒年均不详，约元文宗至顺中前后在世。事迹亦无考。工曲，今存乐府群玉中。",
    "id": 1516,
    "name": "丘士元",
    "star": 0
  },
  "star": 1,
  "tags": []
}