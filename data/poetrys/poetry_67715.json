{
  "content": "花信风高雨又收。风雨互迟留。无端燕子，怯寒归晚，闲损帘钩。 \n弹棋打马心都懒，撺掇上春愁。推书就枕，凫烟淡淡，蝶梦悠悠。",
  "dynasty": "宋代",
  "id": 67715,
  "name": "眼儿媚（效易安体）",
  "poet": {
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》",
    "id": 2103,
    "name": "侯置",
    "star": 0
  },
  "star": 1,
  "tags": []
}