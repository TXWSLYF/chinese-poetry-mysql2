{
  "content": "自说归山人事赊，素琴丹灶是生涯。床头残药鼠偷尽， \n溪上破门风摆斜。石井晴垂青葛叶，竹篱荒映白茅花。 \n遥知此去应稀出，独卧晴窗梦晓霞。",
  "dynasty": "唐代",
  "id": 35522,
  "name": "送张逸人",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}