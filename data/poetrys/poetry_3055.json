{
  "content": "清跸喧黄道，乘舆降紫宸。霜戈凝晓日，云管发阳春。 \n台古全疑汉，林馀半识秦。宴酣诗布泽，节改令行仁。 \n昔恃山河险，今依道德淳。多惭献嘉颂，空累属车尘。",
  "dynasty": "唐代",
  "id": 3055,
  "name": "奉和幸神皋亭应制",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}