{
  "content": "倦客怕离歌。春已无多。闲愁须倩酒消磨。风雨才晴今夜月，不醉如何。 \n玉笋滟金荷。情在双蛾。二年能得几经过。花满碧溪归棹远，回首烟波。",
  "dynasty": "宋代",
  "id": 55137,
  "name": "浪淘沙（赵富文席上）",
  "poet": {
    "desc": "韩元吉(1118～1187),南宋词人。字无咎，号南涧。汉族，开封雍邱（今河南开封市）人，一作许昌（今属河南）人。韩元吉词多抒发山林情趣，如〔柳梢青〕\"云淡秋云\"、〔贺新郎〕\"病起情怀恶\"等。著有《涧泉集》、《涧泉日记》、《南涧甲乙稿》、《南涧诗余》。存词80余首。",
    "id": 483,
    "name": "韩元吉",
    "star": 0
  },
  "star": 1,
  "tags": []
}