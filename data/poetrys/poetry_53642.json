{
  "content": "玉叶联芳，天潢分润，寿筵长对熏风。间平襟度，濮邸行尊崇。忠孝家传大雅，无喜愠、一种宽容。芝兰盛，彩衣嬉戏，亲睦冠西宗。 \n丝纶，膺重寄，遥防迁美，本镇恩隆。应堂齐福，诞月仍同。花蕊香浓气暖，凝瑞露、满酌金钟。龙光近，星飞驿马，宣入嗣王封。",
  "dynasty": "宋代",
  "id": 53642,
  "name": "满庭芳（为赵西外寿）",
  "poet": {
    "desc": "元干出身书香门第。其父名动，进士出身，官至龙图阁直学士，能诗。张元干受其家风影响，从小聪明好学，永泰的寒光阁、水月亭是他幼年生活和读书处。十四五岁随父亲至河北官廨（在临漳县）已能写诗，常与父亲及父亲的客人唱和，人称之“敏悟”。",
    "id": 120,
    "image": "https://raw.githubusercontent.com/hujiaweibujidao/poetry/master/image/image_120.jpg",
    "name": "张元干",
    "star": 0
  },
  "star": 1,
  "tags": []
}