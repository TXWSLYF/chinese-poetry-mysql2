{
  "content": "问庐陵、米作何价。棠阴又绿今夏。活人手段依然在，独乐园中司马。初度也。算几处篝香，手额你多谢。风亭月榭。尽隐橘观棋，折荷筒酒，花竹秀而野。 \n阶庭树，满目鱼鱼雅雅。千金难买清暇。纷纷征榷尘如梦，谁有似公闲者。天怎舍。趁绿鬓朱颜，须入凌烟画。海天不夜。管岁岁安期，采蒲为寿，高宴碧桃下。",
  "dynasty": "宋代",
  "id": 68397,
  "name": "摸鱼儿（寿周耐轩府尹，是岁起义仓）",
  "poet": {
    "desc": "邓剡（1232-1303），字光荐，又字中甫，号中斋。庐陵人（今江西省吉安县永阳镇邓家村）。南宋末年爱国诗人、词作家，第一个为文天祥作传的人。他与文天祥、刘辰翁是白鹭洲书院的同学。",
    "id": 498,
    "image": "https://raw.githubusercontent.com/hujiaweibujidao/poetry/master/image/image_498.jpg",
    "name": "邓剡",
    "star": 0
  },
  "star": 1,
  "tags": []
}