{
  "content": "弭盖出故关，穷秋首边路。问我此何为，平生重一顾。 \n风吹山下草，系马河边树。奉役良有期，回瞻终未屡。 \n去乡幸未远，戎衣今已故。岂惟幽朔寒，念我机中素。 \n去矣勿复言，所酬知音遇。",
  "dynasty": "唐代",
  "id": 14895,
  "name": "将赴朔方早发汉武泉",
  "poet": {
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。",
    "id": 484,
    "image": "https://raw.githubusercontent.com/hujiaweibujidao/poetry/master/image/image_484.jpg",
    "name": "李益",
    "star": 0
  },
  "star": 1,
  "tags": []
}