{
  "content": "我欲图世乐，斯乐难可常。位大招讥嫌，禄极生祸殃。 \n圣莫若周公，忠岂逾霍光。成王已兴诮，宣帝如负芒。 \n范蠡何智哉，单舟戒轻装。疏广岂不怀，策杖还故乡。 \n朱门虽足悦，赤族亦可伤。履霜成坚冰，知足胜不祥。 \n我今穷家子，自言此见长。功成皆能退，在昔谁灭亡。",
  "dynasty": "唐代",
  "id": 2361,
  "name": "赠梁公",
  "poet": {
    "desc": "王绩(约590～644)，字无功，号东皋子，绛州龙门(今山西河津)人。隋末举孝廉，除秘书正字。不乐在朝，辞疾，复授扬州六合丞。时天下大乱，弃官还故乡。唐武德中，诏以前朝官待诏门下省。贞观初，以疾罢归河渚间，躬耕东皋，自号“东皋子”。性简傲，嗜酒，能饮五斗，自作《五斗先生传》 ，撰 《酒经》 、《酒谱》 。其诗近而不浅，质而不俗，真率疏放，有旷怀高致，直追魏晋高风。律体滥觞于六朝，而成型于隋唐之际，无功实为先声。",
    "id": 464,
    "image": "https://raw.githubusercontent.com/hujiaweibujidao/poetry/master/image/image_464.jpg",
    "name": "王绩",
    "star": 0
  },
  "star": 1,
  "tags": []
}