{
  "content": "插槿作藩篱，丛生覆小池。为能妨远目，因遣去闲枝。 \n邻叟偷来赏，栖禽欲下疑。虚空无障处，蒙闭有开时。 \n苇鹭怜潇洒，泥鳅畏日曦。稍宽春水面，尽见晚山眉。 \n岸稳人偷钓，阶明日上基。世间多弊事，事事要良医。",
  "dynasty": "唐代",
  "id": 37080,
  "name": "桃林场客舍之前有池半亩木槿栉比阏水遮山…五言八韵",
  "poet": {
    "desc": "韩偓（公元842年～公元923年）。中国唐代诗人。乳名冬郎，字致光，号致尧，晚年又号玉山樵人。陕西万年县（今樊川）人。自幼聪明好学，10岁时，曾即席赋诗送其姨夫李商隐，令满座皆惊，李商隐称赞其诗是“雏凤清于老凤声”。龙纪元年(889年)，韩偓中进士，初在河中镇节度使幕府任职，后入朝历任左拾遗、左谏议大夫、度支副使、翰林学士。",
    "id": 130,
    "image": "https://raw.githubusercontent.com/hujiaweibujidao/poetry/master/image/image_130.jpg",
    "name": "韩偓",
    "star": 0
  },
  "star": 2,
  "tags": []
}