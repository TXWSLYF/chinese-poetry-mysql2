{
  "content": "建中即藩守，天宝为侍臣。历观两都士，多阅诸侯人。 \n邹生乃后来，英俊亦罕伦。为文颇瑰丽，禀度自贞醇。 \n甲科推令名，延阁播芳尘。再命趋王畿，请告奉慈亲。 \n一钟信荣禄，可以展欢欣。昆弟俱时秀，长衢当自伸。 \n聊从郡阁暇，美此时景新。方将极娱宴，已复及离晨。 \n省署惭再入，江海绵十春。今日阊门路，握手子归秦。",
  "dynasty": "唐代",
  "id": 8763,
  "name": "送云阳邹儒立少府侍奉还京师",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}