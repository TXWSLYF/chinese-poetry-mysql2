{
  "content": "一谒征南最少年，虞卿双璧截肪鲜。歌谣千里春长暖， \n丝管高台月正圆。玉帐军筹罗俊彦，绛帷环珮立神仙。 \n陆公馀德机云在，如我酬恩合执鞭。 \n滕阁中春绮席开，柘枝蛮鼓殷晴雷。垂楼万幕青云合， \n破浪千帆阵马来。未掘双龙牛斗气，高悬一榻栋梁材。 \n连巴控越知何事，珠翠沉檀处处堆。 \n十顷平湖堤柳合，岸秋兰芷绿纤纤。一声明月采莲女， \n四面朱楼卷画帘。白鹭烟分光的的，微涟风定翠vz々。 \n斜辉更落西山影，千步虹桥气象兼。 \n控压平江十万家，秋来江静镜新磨。城头晚鼓雷霆后， \n桥上游人笑语多。日落汀痕千里色，月当楼午一声歌。 \n昔年行乐秾桃畔，醉与龙沙拣蜀罗。",
  "dynasty": "唐代",
  "id": 27695,
  "name": "怀钟陵旧游四首",
  "poet": {
    "desc": "杜牧（公元803－约852年），字牧之，号樊川居士，汉族，京兆万年（今陕西西安）人，唐代诗人。杜牧人称“小杜”，以别于杜甫。与李商隐并称“小李杜”。因晚年居长安南樊川别墅，故后世称“杜樊川”，著有《樊川文集》。",
    "id": 211,
    "image": "https://raw.githubusercontent.com/hujiaweibujidao/poetry/master/image/image_211.jpg",
    "name": "杜牧",
    "star": 0
  },
  "star": 3,
  "tags": []
}