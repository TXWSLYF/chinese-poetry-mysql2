{
  "content": "出愈奇。辄复赋一首以谢万分，并述所怀。 \n郎闱夙望，问何因袖手，双流溪畔。忆昔班行曾接武，今喜一尊同泛。骥枥难淹，鹏程方远，大器成须晚。等闲访我，又惊云雨分散。 \n最是游子悲乡，小人怀土，梦绕江南岸。楚尾吴头家住处，满目山川遐观。归兴虽浓，俞音尚＿，此地非贪恋。东西惟命，去留迟速休管。",
  "dynasty": "宋代",
  "id": 57403,
  "name": "念奴娇",
  "poet": {
    "desc": "京镗（1138 —1200）字仲远，南宋丞相、词人，晚号松坡居士，豫章（今江西南昌）人。高宗绍兴二十七年进士。历知江州瑞昌县。孝宗召对称旨，擢监察御史，累迁右司郎官。淳熙十五年，授四川安抚制置使，知成都府。光宗绍熙二年（1191），召为刑部尚书。五年，签书枢密院事、参知政事。庆元二年（1196）拜右丞相，六年进左丞相，封翼国公。卒年六十三。卒后赠太保，谥文忠，后改谥庄定。有诗集七卷、词集《松坡居士乐府》二卷，《文献通考》传于世。事见《诚斋集》卷一二三《京公墓志铭》。《宋史》卷三九四有传。",
    "id": 2236,
    "name": "京镗",
    "star": 0
  },
  "star": 1,
  "tags": []
}