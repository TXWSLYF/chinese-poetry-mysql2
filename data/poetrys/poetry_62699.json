{
  "content": "吾辈么麽。休叹蹉跎。得闲时、且逐时过。人间名利，都是浮华。但退如进，失如得，少如多。 \n谁信生来，从发尖磨。到如今、方见霜涯。算天亦自，无奈吾何。是饥能忍，寒能耐，老能歌。",
  "dynasty": "宋代",
  "id": 62699,
  "name": "行香子（次韵元春兄）",
  "poet": {
    "desc": "（一二一四～一二九七），字谦之，一字子微，号本堂，晚年号嵩溪遗耄，鄞县（今浙江宁波）人，寄籍奉化。理宗宝祐四年（一二五六）进士，调监饶州商税。景定元年（一二六○），为白鹭书院山长，知安福县。",
    "id": 80,
    "image": "https://raw.githubusercontent.com/hujiaweibujidao/poetry/master/image/image_80.jpg",
    "name": "陈著",
    "star": 0
  },
  "star": 1,
  "tags": []
}