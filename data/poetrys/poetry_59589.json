{
  "content": "香篆袅。瓶里梅英犹小。鸳瓦霜华晴欲晓。今年生日好。 \n鬓绿颜朱不老。女嫁儿婚将了。四世团栾同一笑。人间如此少。",
  "dynasty": "宋代",
  "id": 59589,
  "name": "谒金门（己巳为内子寿）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}