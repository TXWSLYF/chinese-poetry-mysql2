{
  "content": "促刺复促刺，水中无鱼山无石。少年虽嫁不得归， \n头白犹著父母衣。田边旧宅非所有，我身不及逐鸡飞。 \n出门若有归死处，猛虎当衢向前去。百年不遣踏君门， \n在家谁唤为新妇。岂不见他邻舍娘，嫁来常在舅姑傍。",
  "dynasty": "唐代",
  "id": 15744,
  "name": "促刺词（一作促促行）",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}