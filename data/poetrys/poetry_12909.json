{
  "content": "客子慕俦侣，含凄整晨装。邀欢日不足，况乃前期长。 \n离袂惜嘉月，远还劳折芳。迟回越二陵，回首但苍茫。 \n乔木清宿雨，故关愁夕阳。人言长安乐，其奈缅相望。",
  "dynasty": "唐代",
  "id": 12909,
  "name": "之京留别刘方平",
  "poet": {
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。",
    "id": 397,
    "image": "https://raw.githubusercontent.com/hujiaweibujidao/poetry/master/image/image_397.jpg",
    "name": "皇甫冉",
    "star": 0
  },
  "star": 1,
  "tags": []
}