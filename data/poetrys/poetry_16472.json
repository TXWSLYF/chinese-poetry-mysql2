{
  "content": "葱岭秋尘起，全军取月支。山川引行阵，蕃汉列旌旗。 \n转战疲兵少，孤城外救迟。边人逢圣代，不见偃戈时。 \n微雪军将出，吹笳天未明。观兵登古戍，斩将对双旌。 \n分阵瞻山势，潜兵制马鸣。如今青史上，已有灭胡名。 \n单于骄爱猎，放火到军城。乘月调新马，防秋置远营。 \n空山朱戟影，寒碛铁衣声。度水逢胡说，沙阴有伏兵。",
  "dynasty": "唐代",
  "id": 16472,
  "name": "出塞",
  "poet": {
    "desc": "于鹄，大历、贞元间诗人也。隐居汉阳，尝为诸府从事。其诗语言朴实生动，清新可人；题材方面多描写隐逸生活，宣扬禅心道风的作品。代表作有《巴女谣》、《江南曲》、《题邻居》、《塞上曲》、《悼孩子》、《长安游》、《惜花 》、《南溪书斋》、《题美人》等，其中以《巴女谣》和《江南曲》两首诗流传最广。",
    "id": 833,
    "image": "https://raw.githubusercontent.com/hujiaweibujidao/poetry/master/image/image_833.jpg",
    "name": "于鹄",
    "star": 0
  },
  "star": 5,
  "tags": []
}