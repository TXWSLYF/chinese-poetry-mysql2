{
  "content": "月斜孤馆傍村行，野店高低带古城。篱上晓花斋后落， \n井边秋叶社前生。饥乌索哺随雏叫，乳牸慵归望犊鸣。 \n荒草连天风动地，不知谁学武侯耕。",
  "dynasty": "唐代",
  "id": 28372,
  "name": "南阳道中",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}