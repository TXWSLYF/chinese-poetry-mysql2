{
  "content": "新诗海内流传久，旧德朝中属望劳。郡邑地卑饶雾雨， \n江湖天阔足风涛。松花酒熟傍看醉，莲叶舟轻自学操。 \n春兴不知凡几首，衡阳纸价顿能高。",
  "dynasty": "唐代",
  "id": 13273,
  "name": "寄杜员外（员外垂示诗，因作此寄上）",
  "poet": {
    "desc": "郭受，大历间人。杜甫有酬郭十五判官诗，盖受曾为衡阳判官。► 1篇诗文",
    "id": 2626,
    "name": "郭受",
    "star": 0
  },
  "star": 1,
  "tags": []
}