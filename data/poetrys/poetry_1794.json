{
  "content": "汉家名臣杨德祖，四代五公享茅土。父兄子弟绾银黄， \n跃马鸣珂朝建章。火浣单衣绣方领，茱萸锦带玉盘囊。 \n宾客填街复满坐，片言出口生辉光。世人逐势争奔走， \n沥胆隳肝惟恐后。当时一顾生青云，自谓生死长随君。 \n一朝谢病还乡里，穷巷苍茫绝知己。秋风落叶闭重门， \n昨日论交竟谁是。薄俗嗟嗟难重陈，深山麋鹿下为邻。 \n鲁连所以蹈沧海，古往今来称达人。",
  "dynasty": "唐代",
  "id": 1794,
  "name": "杂曲歌辞。行路难",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}