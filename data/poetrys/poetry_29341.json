{
  "content": "锡瑞来丰岁，旌贤入贡辰。轻摇梅共笑，飞袅柳知春。 \n绕砌封琼屑，依阶喷玉尘。蜉蝣吟更古，科斗映还新。 \n鹤毳迷难辨，冰壶鉴易真。因歌大君德，率舞咏陶钧。",
  "dynasty": "唐代",
  "id": 29341,
  "name": "都堂试贡士日庆春雪",
  "poet": {
    "desc": "李衢（1210-1261），宋参知政事庄简公李光曾孙，陆州知府李孟坚之孙，刑部侍郎李知退次子，绍定五（1232）年进士，官至朝奉大夫。景定中任淮西路转运判官，宝祐中官监察御史兼崇政殿说书。见《宝庆会稽续志》卷六，《宋史》卷四四、九七、四一七。",
    "id": 2279,
    "name": "李衢",
    "star": 0
  },
  "star": 1,
  "tags": []
}