{
  "content": "翁拥麾幢我为儿，剩闻窃睹皆兵机。\n其中袭击不容瞬，飙行电制犹逶迤。\n戎人长驱越大河，天下震惊观阙危。\n肉食之谋殊未臧，我愤切骨其谁知。\n慨然奏疏金马门，力陈盟赂损国威。\n严尤下策尤可笑，晃错上书亦奚为，\n道路荆棘初剪除，花如步障吾东之。\n八年闭户尺蠖屈，一旦渡关匹马驰。\n行行侧身听戎捷，忽闻募士诏遣归。\n浓书大墨榜教诏，曰敌悔过今退师。\n羽檄向来召貔虎，乃咏出车歌杕杜。\n橐兵销刃兵犹怒，却把鉏犁农歌舞。\n君王神武今艺祖，尔如不归污我斧。",
  "dynasty": "宋代",
  "id": 73098,
  "name": "道逢散遣之卒云讲和退师无所用之矣辄以二",
  "poet": {
    "desc": "宗泽（1060年1月20日—1128年7月29日），字汝霖，汉族，浙东乌伤（今浙江义乌）人，宋朝名将。刚直豪爽，沉毅知兵。进士出身，历任县、州文官，颇有政绩。宗泽在任东京留守期间，曾20多次上书高宗赵构，力主还都东京，并制定了收复中原的方略，均未被采纳。他因壮志难酬，忧愤成疾，七月，临终三呼“过河”而卒。死后追赠观文殿学士、通议大夫，谥号忠简。著有《宗忠简公集》传世。",
    "id": 1701,
    "image": "https://raw.githubusercontent.com/hujiaweibujidao/poetry/master/image/image_1701.jpg",
    "name": "宗泽",
    "star": 0
  },
  "star": 1,
  "tags": []
}