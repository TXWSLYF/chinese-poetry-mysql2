{
  "content": "十年心事上眉端。梦惊残。琐窗寒。云絮随风，千里度关山。琴里知音无觅处，妆粉淡，钏金宽。瑶箱吟卷懒重看。忆前欢。泪偷弹。我已相将，飞棹过长安。为说崔微憔悴损，须觅取，锦笺还。",
  "dynasty": "宋代",
  "id": 67235,
  "name": "江神子（赠妓寄梦窗）",
  "poet": {
    "desc": "万俟绍之（生卒年不详），字子绍，自号郢庄，郢（今湖北江陵西北纪南城）人，寓常熟。万俟离曾孙。力学好修，尝登王万之门，其文闳肆，其诗清严。两举不第，卒。",
    "id": 984,
    "name": "万俟绍之",
    "star": 0
  },
  "star": 1,
  "tags": []
}