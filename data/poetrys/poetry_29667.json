{
  "content": "千门曙色锁寒梅，五夜疏钟晓箭催。宝马占堤朝阙去， \n香车争路进名来。天临玉几班初合，日照金鸡仗欲回。 \n更傍紫微瞻北斗，上林佳气满楼台。 \n曈曈初日照楼台，漠漠祥云雉扇开。星驻冕旒三殿晓， \n云翻珠翠六宫来。山呼圣寿烟霞动，风转金章鸟兽回。 \n欲识普恩无远近，万方欢忭一声雷。",
  "dynasty": "唐代",
  "id": 29667,
  "name": "元日楼前观仗",
  "poet": {
    "desc": "薛逢，字陶臣，蒲洲河东（今山西永济县）人，会昌元年（公元八四一）进士。历侍御史、尚书郎。因恃才傲物，议论激切，屡忤权贵，故仕途颇不得意。《全唐诗》收录其诗一卷。《旧唐书》卷一九零，《新唐书》卷二零三皆有传。",
    "id": 524,
    "image": "https://raw.githubusercontent.com/hujiaweibujidao/poetry/master/image/image_524.jpg",
    "name": "薛逢",
    "star": 0
  },
  "star": 1,
  "tags": []
}