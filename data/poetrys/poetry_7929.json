{
  "content": "双珠出海底，俱是连城珍。明月两特达，馀辉傍照人。 \n英声振名都，高价动殊邻。岂伊箕山故，特以风期亲。 \n惟昔不自媒，担簦西入秦。攀龙九天上，忝列岁星臣。 \n布衣侍丹墀，密勿草丝纶。才微惠渥重，谗巧生缁磷。 \n一去已十载，今来复盈旬。清霜入晓鬓，白露生衣巾。 \n侧见绿水亭，开门列华茵。千金散义士，四坐无凡宾。 \n欲折月中桂，持为寒者薪。路傍已窃笑，天路将何因。 \n垂恩倘丘山，报德有微身。",
  "dynasty": "唐代",
  "id": 7929,
  "name": "赠崔司户文昆季",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 1,
  "tags": []
}