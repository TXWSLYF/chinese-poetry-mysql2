{
  "content": "天兵十万勇如貔，正是酬恩报国时。汴水波澜喧鼓角， \n隋堤杨柳拂旌旗。前驱红旆关西将，坐间青娥赵国姬。 \n寄语长安旧冠盖，粗官到底是男儿。",
  "dynasty": "唐代",
  "id": 27297,
  "name": "宣武军镇作",
  "poet": {
    "desc": "王彦威 ，太原人。世儒家，少孤贫苦学，尤通《三礼》。无由自达，元和中游京师，求为太常散吏。卿知其书生，补充检讨官。彦威于礼阁掇拾自隋已来朝廷沿革、吉凶五礼，以类区分，成三十卷献之，号曰《元和新礼》，由是知名，特授太常博士。",
    "id": 985,
    "image": "https://raw.githubusercontent.com/hujiaweibujidao/poetry/master/image/image_985.jpg",
    "name": "王彦威",
    "star": 0
  },
  "star": 1,
  "tags": []
}