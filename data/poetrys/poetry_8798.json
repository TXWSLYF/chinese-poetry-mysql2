{
  "content": "高士不羁世，颇将荣辱齐。适委华冕去，欲还幽林栖。 \n虽怀承明恋，忻与物累暌。逍遥观运流，谁复识端倪。 \n而我岂高致，偃息平门西。愚者世所遗，沮溺共耕犁。 \n风雪积深夜，园田掩荒蹊。幸蒙相思札，款曲期见携。",
  "dynasty": "唐代",
  "id": 8798,
  "name": "答库部韩郎中",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}