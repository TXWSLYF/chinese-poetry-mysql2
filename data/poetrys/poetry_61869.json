{
  "content": "荡节将行，愿隰尽、花毡铺白。人羡道、青丝辔整，红蕖幕出。宇宙中间无点翳，水天上下俱同色。向个中、著此玉为人，真英特。 \n元自得，融和力。浑不管，凝寒极。看福星临照，政敷民格。且访桃源仙世界，伫传梅驿春消息。定明年、拜表贺端闱，螭坳立。",
  "dynasty": "宋代",
  "id": 61869,
  "name": "满江红（用前韵送刘仓）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}