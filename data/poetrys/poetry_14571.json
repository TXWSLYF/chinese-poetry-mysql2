{
  "content": "万条银烛引天人，十月长安半夜春。 \n步障三千隘将断，几多珠翠落香尘。 \n一人女婿万人怜，一夜调疏抵百年。 \n为报司徒好将息，明珠解转又能圆。 \n人主人臣是亲家，千秋万岁保荣华。 \n几时曾向高天上，得见今宵月里花。 \n比翼和鸣双凤凰，欲栖金帐满城香。 \n平明却入天泉里，日气曈曨五色光。",
  "dynasty": "唐代",
  "id": 14571,
  "name": "王评事驸马花烛诗",
  "poet": {
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。",
    "id": 583,
    "image": "https://raw.githubusercontent.com/hujiaweibujidao/poetry/master/image/image_583.jpg",
    "name": "卢纶",
    "star": 0
  },
  "star": 1,
  "tags": []
}