{
  "content": "风过涟漪纹縠细。十指香檀，惊破交禽睡。野蔌溪毛真易致。风流未减兰亭会。 \n击汰千艘供洛禊。映水垂杨，万缕拖浓翠。小海一声波上戏。殷勤留客千金意。",
  "dynasty": "宋代",
  "id": 51697,
  "name": "蝶恋花（和王廉访）",
  "poet": {
    "desc": "葛胜仲 (1072～1144) 宋代词人，字鲁卿，丹阳（今属江苏）人。绍圣四年(1097)进士。元符三年(1100)，中宏词科。累迁国子司业，官至文华阁待制。卒谥文康。宣和间曾抵制征索花鸟玩物的弊政，气节甚伟，著名于时。与叶梦得友密，词风亦相近。有《丹阳词》。",
    "id": 436,
    "name": "葛胜仲",
    "star": 0
  },
  "star": 1,
  "tags": []
}