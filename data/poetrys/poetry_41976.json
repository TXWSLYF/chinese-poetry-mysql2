{
  "content": "紫牙镂合方如斗，二十四星衔月口。贵人迷此华筵中， \n运木手交如阵斗。不算劳神运枯木，且废为官恤惸独。 \n门前有吏吓孤穷，欲诉门深抱冤哭。耳厌人催坐衙早， \n才闻此戏身先到。理人似爱长行心，天下安平多草草。 \n何当化局为明镜，挂在高堂辨邪正。何当化子作笔锋， \n常在手中行法令。莫令终日迷如此，不治生民负天子。",
  "dynasty": "唐代",
  "id": 41976,
  "name": "废长行（辨其惑于无益之戏而不务恤民也）",
  "poet": {
    "desc": "赵抟（tuán），唐末人，与张鼎、韦霭同时。生卒年、籍贯皆不详。有操守，终生不遇。尝作《琴歌》以寓其落魄不遇之慨。生平事迹见《唐才子传》卷一〇《张鼎传》。辛文房谓其“有爽迈之度，工歌诗”(《唐才子传》)。《新唐书·艺文志四》著录《赵抟歌诗》2卷，《唐才子传》谓存诗1卷，已佚。《全唐诗》存诗2首。",
    "id": 1679,
    "name": "赵抟",
    "star": 0
  },
  "star": 1,
  "tags": []
}