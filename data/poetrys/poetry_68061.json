{
  "content": "半栏花雨。是夜来凭处。梦过溪桥逢柳住。乱莺声残酒醒，正是关情，山枕上、吟就回纹锦句。 \n归鸿应别浦。绿涨弥茫，早近湖阴唤船路。览芳菲，歌窈窕，独立落根，剩一掬、间情凄楚。欲待折、微馨寄相思，又生怕相思，带将春去。",
  "dynasty": "宋代",
  "id": 68061,
  "name": "洞仙歌",
  "poet": {
    "desc": "胡翼龙，宋代词人。生卒年不详。巽龙字伯雨，号蒙泉，庐陵（今江西吉安）人。淳祐十年（1250）进士。主要文学成就在词，现存世十余首词。",
    "id": 2542,
    "name": "胡翼龙",
    "star": 0
  },
  "star": 1,
  "tags": []
}