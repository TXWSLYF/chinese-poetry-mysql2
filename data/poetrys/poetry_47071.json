{
  "content": "禁庭春昼，莺羽披新绣。百草巧求花下斗，只赌珠玑满斗¤ \n日晚却理残妆，御前闲舞霓裳。谁道腰肢窈窕， \n折旋笑得君王。 \n禁闱秋夜，月探金窗罅。玉帐鸳鸯喷兰麝，时落银灯香灺¤ \n女伴莫话孤眠，六宫罗绮三千。一笑皆生百媚， \n宸衷教在谁边。 \n烟深水阔，音信无由达。惟有碧天云外月，偏照悬悬离别¤ \n尽日感事伤怀，愁眉似锁难开。夜夜长留半被， \n待君魂梦归来。 \n鸾衾凤褥，夜夜常孤宿。更被银台红蜡烛，学妾泪珠相续¤ \n花貌些子时光，抛人远泛潇湘。欹枕悔听寒漏， \n声声滴断愁肠。 \n画堂晨起，来报雪花坠。高卷帘栊看佳瑞，皓色远迷庭砌¤ \n盛气光引炉烟，素草寒生玉佩。应是天仙狂醉， \n乱把白云揉碎。",
  "dynasty": "唐代",
  "id": 47071,
  "name": "清平乐（一名忆萝月）",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 10,
  "tags": []
}