{
  "content": "长者车尘每到门，长卿非慕卓王孙。定知羽翼难随凤， \n却喜波涛未化鲲。娇别翠钿黏去袂，醉歌金雀碎残尊。 \n多情多病年应促，早办名香为返魂。",
  "dynasty": "唐代",
  "id": 42813,
  "name": "和赵光远题壁",
  "poet": {
    "desc": "杨莱儿（一作杨菜儿）生卒年不详，字蓬仙，唐代妓女，利口敏妙。进士赵光远一见溺之，后为豪家所得。现存诗二首。",
    "id": 2725,
    "name": "杨莱儿",
    "star": 0
  },
  "star": 1,
  "tags": []
}