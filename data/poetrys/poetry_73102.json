{
  "content": "卿士辱多垒，天王愤蒙尘。\n御戎要虓将，谋国须隽臣。\n百战取封侯，未必亡其身。\n怀奸废忠义，胡颜以为人。\n吁嗟世道衰，大戮加缙绅。\n平居事奔竞，梁汴分云屯。\n一旦国步艰，四迸如星繁。\n辅相已择栖，守令仍逾藩。\n冠盖陆西竄，舳舻水南奔。\n鄙夫用慨然，策马趋修门。\n勤王羞尺柄，悟主期片言。\n时来倘云龙，峨冠拜临轩。\n逶迤上玉除，造膝伸元元。\n措世于泰宁，归来守丘樊。",
  "dynasty": "宋代",
  "id": 73102,
  "name": "感时",
  "poet": {
    "desc": "宗泽（1060年1月20日—1128年7月29日），字汝霖，汉族，浙东乌伤（今浙江义乌）人，宋朝名将。刚直豪爽，沉毅知兵。进士出身，历任县、州文官，颇有政绩。宗泽在任东京留守期间，曾20多次上书高宗赵构，力主还都东京，并制定了收复中原的方略，均未被采纳。他因壮志难酬，忧愤成疾，七月，临终三呼“过河”而卒。死后追赠观文殿学士、通议大夫，谥号忠简。著有《宗忠简公集》传世。",
    "id": 1701,
    "image": "https://raw.githubusercontent.com/hujiaweibujidao/poetry/master/image/image_1701.jpg",
    "name": "宗泽",
    "star": 0
  },
  "star": 1,
  "tags": []
}