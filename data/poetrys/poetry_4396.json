{
  "content": "海岱英灵气，胶庠礼乐资。风流满天下，人物擅京师。 \n疾起扬雄赋，魂游谢客诗。从今好文主，遗恨不同时。 \n象设存华馆，威仪下墓田。凤池伤旧草，麟史泣遗编。 \n帷盖墟烟没，干旌陇日悬。古来埋玉树，流恨满山川。",
  "dynasty": "唐代",
  "id": 4396,
  "name": "崔司业挽歌二首",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}