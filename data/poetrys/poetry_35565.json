{
  "content": "来往烟波非定居，生涯蓑褐外无馀。闲垂两鬓任如鹤， \n只系一竿时得鱼。月浦扣船歌皎洁，雨蓬隈岸卧萧疏。 \n行人误话金张贵，笑指北邙丘与墟。",
  "dynasty": "唐代",
  "id": 35565,
  "name": "钓翁（一作郑谷诗）",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}