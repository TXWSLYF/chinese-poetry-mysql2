{
  "content": "花，花。深浅，芬葩。凝为雪，错为霞。莺和蝶到， \n苑占宫遮。已迷金谷路，频驻玉人车。芳草欲陵芳树， \n东家半落西家。愿得春风相伴去，一攀一折向天涯。",
  "dynasty": "唐代",
  "id": 15698,
  "name": "花",
  "poet": {
    "desc": "张南史，字季直，幽州人。好弈棋。其后折节读书，遂入诗境，以试参军。避乱，居扬州。再召，未赴而卒。代表作有《同韩侍郎秋朝使院》、《寄中书李舍人》、《殷卿宅夜宴》、《春日道中寄孟侍御》、《江北春望赠皇甫补阙》等，其中以前六首咏物诗最有特色。",
    "id": 2923,
    "name": "张南史",
    "star": 0
  },
  "star": 14,
  "tags": []
}