{
  "content": "闲寻香陌凤城东，时暂开襟向远风。玉笛一声芳草外， \n锦鸳双起碧流中。苑边花竹浓如绣，渭北山川淡似空。 \n回首汉宫烟霭里，天河金阁未央宫。",
  "dynasty": "唐代",
  "id": 36229,
  "name": "城东即事",
  "poet": {
    "desc": "章碣(836—905年)，唐代诗人，字丽山，章孝标之子。唐乾符三年(876年)进士。乾符中，侍郎高湘自长沙携邵安石（广东连县人）来京，高湘主持考试，邵安石及第。",
    "id": 555,
    "name": "章碣",
    "star": 0
  },
  "star": 1,
  "tags": []
}