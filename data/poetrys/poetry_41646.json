{
  "content": "鸟尽弓藏良可哀，谁知归钓子陵台。炼多不信黄金耗， \n吟苦须惊白发催。喘月吴牛知夜至，嘶风胡马识秋来。 \n燕歌别后休惆怅，黍已成畦菊已开。",
  "dynasty": "唐代",
  "id": 41646,
  "name": "寄王侍御",
  "poet": {
    "desc": "谭用之，[约公元九三二年前后在世]，里居及生卒年均不详，约后唐明宗长兴中前后在世。善为诗而官不达。著有诗集一卷，《新唐书艺文志》传于世。",
    "id": 548,
    "image": "https://raw.githubusercontent.com/hujiaweibujidao/poetry/master/image/image_548.jpg",
    "name": "谭用之",
    "star": 0
  },
  "star": 1,
  "tags": []
}