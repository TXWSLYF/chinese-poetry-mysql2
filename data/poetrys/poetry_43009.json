{
  "content": "初酝一缸开，新知万里来。披云同落寞，步月共裴回。 \n夜久孤琴思，风长旅雁哀。非君有秘术，谁照不然灰。",
  "dynasty": "唐代",
  "id": 43009,
  "name": "设缸面酒款萧翼，探得来字",
  "poet": {
    "desc": "辨才，俗姓袁，唐越州山阴人，梁司空袁昂玄孙，出家居越州永欣寺，擅琴棋书画。",
    "id": 2399,
    "image": "https://raw.githubusercontent.com/hujiaweibujidao/poetry/master/image/image_2399.jpg",
    "name": "辨才",
    "star": 0
  },
  "star": 1,
  "tags": []
}