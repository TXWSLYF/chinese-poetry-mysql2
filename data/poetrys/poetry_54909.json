{
  "content": "去年曾寿生朝。正黄菊、初舒翠翘。今岁雕堂重预宴，梨雪香飘。是时梨花盛开。 \n明年应傍丹霄。看宝胯、重重在腰。鹊尾吹香笼绣段，且醉金蕉。",
  "dynasty": "宋代",
  "id": 54909,
  "name": "春光好（立道生日作）",
  "poet": {
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。",
    "id": 872,
    "image": "https://raw.githubusercontent.com/hujiaweibujidao/poetry/master/image/image_872.jpg",
    "name": "葛立方",
    "star": 0
  },
  "star": 1,
  "tags": []
}