{
  "content": "天上移将星，元戎罢龙节。三军含怨慕，横吹声断绝。 \n五马嘶城隅，万人卧车辙。沧洲浮云暮，杳杳去帆发。 \n回首不问家，归心遥向阙。烟波限吴楚，日夕事淮越。 \n吊影失所依，侧身随下列。孤蓬飞不定，长剑光未灭。 \n绿绮为谁弹，绿芳堪自撷。怅然江南春，独此湖上月。 \n千里怀去思，百忧变华发。颂声满江海，今古流不竭。",
  "dynasty": "唐代",
  "id": 6934,
  "name": "奉饯郑中丞罢浙西节度还京",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}