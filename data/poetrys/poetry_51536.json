{
  "content": "花影低徊帘幕卷。惯了双来燕燕。惊散雕阑晚。雨昏烟重垂杨院。 \n云断月斜红烛短。望断真个望断。情寄梅花点。趁风吹过楼南畔。",
  "dynasty": "宋代",
  "id": 51536,
  "name": "惜分飞（酒家楼望其南有佳客，招之不至）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}