{
  "content": "酒泉布衣旧才子，少小知名帝城里。一篇飞入九重门， \n乐府喧喧闻至尊。宫中美人皆唱得，七贵因之尽相识。 \n南邻北里日经过，处处淹留乐事多。不脱弊裘轻锦绮， \n长吟佳句掩笙歌。贤王贵主於我厚，骏马苍头如己有。 \n暗将心事隔风尘，尽掷年光逐杯酒。青门几度见春归， \n折柳寻花送落晖。杜陵往往逢秋暮，望月临风攀古树。 \n繁霜入鬓何足论，旧国连天不知处。尔来倏忽五十年， \n却忆当时思眇然。多识故侯悲宿草，曾看流水没桑田。 \n百人会中一身在，被褐饮瓢终不改。陌头车马共营营， \n不解如君任此生。",
  "dynasty": "唐代",
  "id": 14412,
  "name": "赠康老人洽",
  "poet": {
    "desc": "戴叔伦(732—789)，唐代诗人，字幼公（一作次公），润州金坛(今属江苏)人。年轻时师事萧颖士。曾任新城令、东阳令、抚州刺史、容管经略使。晚年上表自请为道士。其诗多表现隐逸生活和闲适情调，但《女耕田行》、《屯田词》等篇也反映了人民生活的艰苦。论诗主张“诗家之景，如蓝田日暖，良玉生烟，可望而不可置于眉睫之前”。其诗体裁皆有所涉猎。",
    "id": 286,
    "image": "https://raw.githubusercontent.com/hujiaweibujidao/poetry/master/image/image_286.jpg",
    "name": "戴叔伦",
    "star": 0
  },
  "star": 2,
  "tags": []
}