{
  "content": "天目连天搏秀气，峥嵘作起新城地。德门钟秀光盛时， \n三虎八龙皆世瑞。顷者天厖乱下鲸翻海，烽火崩腾照行在。 \n江表唯传君子营，剑冲牛斗疏真宰。金昆玉季轻三鼓， \n煮海悬鱼臣节苦。雁影参差入瑞烟，荆花灿烂开仙圃。 \n我闻大中咸通真令主，相惟大杜兼小杜。 \n但能致君活国济生人，亦何必须踏金梯，折桂树。 \n宣宗懿宗调舜琴，大杜小杜为殷霖。出将入相兮功德深， \n生人受赐兮直至今。杜侯兄弟继之后，璞玉浑金美腾口。 \n常言一呼百万何足云，终取封侯之印大如斗。 \n恭闻吾皇似尧禹，搜索贤良皆面睹。杜侯杜侯， \n君傥修令德，克有终，即必还为大杜兼小杜。 \n人之戴兮天笔注，国之福兮天固祚。四海无波八表臣， \n如今而后君看取。",
  "dynasty": "唐代",
  "id": 44016,
  "name": "杜侯行",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}