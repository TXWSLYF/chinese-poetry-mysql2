{
  "content": "捻翠低垂嫩萼，匀红倒簇繁英。秾纤消得比佳人。酒入香肌成晕。 \n帘幕阴阴窗牖，阑干曲曲池亭。枝头不起梦春酲。莫遣流莺唤醒。",
  "dynasty": "宋代",
  "id": 60769,
  "name": "西江月（垂丝海棠，一名醉美人）",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}