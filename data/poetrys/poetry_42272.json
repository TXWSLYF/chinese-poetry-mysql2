{
  "content": "郁郁贞松树，阴阴在紫宸。葱茏偏近日，青翠更宜春。 \n雅韵风来起，轻烟霁后新。叶深栖语鹤，枝亚拂朝臣。 \n全节长依地，凌云欲致身。山苗荫不得，生植荷陶钧。",
  "dynasty": "唐代",
  "id": 42272,
  "name": "禁中春松",
  "poet": {
    "desc": "生卒年、籍贯皆不详。代宗大历八年(773)登进士第。事迹见《登科记考》卷一〇。《全唐诗》存诗1首。",
    "id": 2629,
    "name": "员南溟",
    "star": 0
  },
  "star": 1,
  "tags": []
}