{
  "content": "儒墨兼宗道，云泉隐旧庐。盂城今寂寞，辋水自纡馀。 \n内学销多累，西林易故居。深房春竹老，细雨夜钟疏。 \n陈迹留金地，遗文在石渠。不知登座客，谁得蔡邕书。",
  "dynasty": "唐代",
  "id": 13691,
  "name": "题清源寺（即王右丞故宅）",
  "poet": {
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。",
    "id": 2564,
    "name": "耿湋",
    "star": 0
  },
  "star": 2,
  "tags": []
}