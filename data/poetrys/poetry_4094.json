{
  "content": "仆本多悲者，年来不悟春。登高一游目，始觉柳条新。 \n杜陵犹识汉，桃源不辨秦。暂若升云雾，还似出嚣尘。 \n赖得烟霞气，淹留攀桂人。",
  "dynasty": "唐代",
  "id": 4094,
  "name": "人日登高",
  "poet": {
    "desc": "[唐]（约公元六九o年前后在世）（一作偘）同州冯翊人，乔知之之弟。生卒年均不详，约唐武后天授元年前后在世。与兄知之弟备并以文诃知名。开元初，（公元七一三年）为兖州都督。",
    "id": 2157,
    "name": "乔侃",
    "star": 0
  },
  "star": 2,
  "tags": []
}