{
  "content": "一领彤弓下赤墀，惟将清净作藩篱。马卿山岳金相似， \n张绪风情柳不如。心染烟霞新句出，笔驱奸蠹宿根隳。 \n鄱阳黎庶还堪羡，头有重天足有牦。 \n司马迁文亚圣人，三头九陌碾香尘。尽传棣萼麟兼凤， \n终作昌朝甫与申。楼耸娇歌疏雨过，风含和气满城春。 \n因知寰海升平去，又见高宗梦里人。",
  "dynasty": "唐代",
  "id": 44463,
  "name": "上卢使君二首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}