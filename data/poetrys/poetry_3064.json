{
  "content": "香阁临清汉，丹梯隐翠微。林篁天际密，人世谷中违。 \n苔石衔仙洞，莲舟泊钓矶。山云浮栋起，江雨入庭飞。 \n信美虽南国，严程限北归。幽寻不可再，留步惜芳菲。",
  "dynasty": "唐代",
  "id": 3064,
  "name": "使过襄阳登凤林寺阁",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}