{
  "content": "混沌未分我独存，包含四象立乾坤。 \n还丹须向此中觅，得此方为至妙门。 \n煮石烹金炼太元，神仙不肯等闲传。 \n人能认得其中理，夺尽乾坤造化权。 \n百首荒辞义亦深，因传同道决疑心。 \n华池本是真神水，神水元来是白金。 \n取将白金为鼎器，鼎成潜伏汞来侵。 \n汞入金鼎终年尽，产出灵砂似太阴。",
  "dynasty": "唐代",
  "id": 45852,
  "name": "大丹诗四首",
  "poet": {
    "id": 0,
    "name": "李浩",
    "star": 0
  },
  "star": 1,
  "tags": []
}