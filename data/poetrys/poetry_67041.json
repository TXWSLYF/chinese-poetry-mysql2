{
  "content": "今年为寿，都道是、不比寻常时节。预庆我公年八帙，来献新词一阕。算得年时，恰当尚父，入相周西伯。亲逢盛事，宗孙也五十八。 \n一门富贵荣华，盈床牙笏，何待拈来说。且上祝龟龄鹤算，从此千千百百。笑道儿时，风流丹篆，写向龙驹额。更将彩笔，十字头上添一丿。",
  "dynasty": "宋代",
  "id": 67041,
  "name": "千秋岁（■庆侍郎致政）",
  "poet": {
    "id": 0,
    "name": "游文仲",
    "star": 0
  },
  "star": 1,
  "tags": []
}