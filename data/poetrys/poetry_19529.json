{
  "content": "天下昔崩乱，大君识贤臣。众木尽摇落，始见竹色真。 \n兵势走山岳，阳光潜埃尘。心开玄女符，面缚清波人。 \n异俗既从化，浇风亦归淳。自公理斯郡，寒谷皆变春。 \n旗影卷赤电，剑锋匣青鳞。如何嵩高气，作镇楚水滨。 \n云镜忽开霁，孤光射无垠。乃知寻常鉴，照影不照神。",
  "dynasty": "唐代",
  "id": 19529,
  "name": "献汉南樊尚书",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 1,
  "tags": []
}