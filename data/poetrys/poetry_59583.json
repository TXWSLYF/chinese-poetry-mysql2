{
  "content": "生世逢端午，齐头五十番。一番须作一般看。又听竞船箫鼓、沸江干。 \n不用丝缠臂，休将艾插门。及时蒲黍漫登盘。只恐岁华催促、鬓毛斑。",
  "dynasty": "宋代",
  "id": 59583,
  "name": "南歌子",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}