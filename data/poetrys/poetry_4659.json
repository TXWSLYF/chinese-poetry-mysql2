{
  "content": "天地降雷雨，放逐还国都。重以风潮事，年月戒回舻。 \n容颜荒外老，心想域中愚。憩泊在兹夜，炎云逐斗枢。 \nk3k4萦海若，霹雳耿天吴。鳌抃群岛失，鲸吞众流输。 \n偶逢金华使，握手泪相濡。饥共噬齐枣，眠共席秦蒲。 \n既北思攸济，将南睿所图。往来固无咎，何忽惮前桴。",
  "dynasty": "唐代",
  "id": 4659,
  "name": "夜泊越州逢北使",
  "poet": {
    "desc": "沈佺期，字云卿，相州内黄人。善属文，尤长七言之作。擢进士第。长安中，累迁通事舍人，预修《三教珠英》，转考功郎给事中。坐交张易之，流驩州。稍迁台州录事参军。神龙中，召见，拜起居郎，修文馆直学士，历中书舍人，太子少詹事。开元初卒。建安后，讫江左，诗律屡变，至沈约、庾信，以音韵相婉附，属对精密，及佺期与宋之问，尤加靡丽。回忌声病，约句准篇，如锦绣成文，学者宗之，号为沈宋。语曰：苏李居前，沈宋比肩。集十卷，今编诗三卷。",
    "id": 494,
    "image": "https://raw.githubusercontent.com/hujiaweibujidao/poetry/master/image/image_494.jpg",
    "name": "沈佺期",
    "star": 0
  },
  "star": 1,
  "tags": []
}