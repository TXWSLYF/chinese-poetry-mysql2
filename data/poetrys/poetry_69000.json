{
  "content": "一雨一番凉，江南秋兴。门掩苍苔锁寒径。红尘不到，尽日鸟啼人静。绿荷风已过，摇香柄。 \n\n淡阴未解，园林清润。一片花飞堕红影。残书读尽，袖手高吟清咏。任从车马客，劳方寸。\n\n",
  "dynasty": "宋代",
  "id": 69000,
  "name": "感皇恩（幽居）",
  "poet": {
    "desc": "康与之字伯可，号顺庵，洛阳人，居滑州（今河南滑县）。生平未详。陶安世序其词，引与之自言：“昔在洛下，受经传于晁四丈以道，受书法于陈二丈叔易。”建炎初，高宗驻扬州，与之上《中兴十策》，名振一时。秦桧当国，附桧求进，为桧门下十客之一，监尚书六部门，专应制为歌词。绍兴十七年（1147），擢军器监，出为福建安抚司主管机宜文字。桧死，除名编管钦州。二十八年，移雷州，再移新州牢城，卒。",
    "id": 202,
    "image": "https://raw.githubusercontent.com/hujiaweibujidao/poetry/master/image/image_202.jpg",
    "name": "康与之",
    "star": 0
  },
  "star": 1,
  "tags": []
}