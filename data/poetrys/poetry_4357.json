{
  "content": "离筵非燕喜，别酒正销魂。念汝犹童孺，嗟予隔远藩。 \n津亭拔心草，江路断肠猿。他日将何见，愁来独倚门。",
  "dynasty": "唐代",
  "id": 4357,
  "name": "岳州别子均",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}