{
  "content": "巫山高，巫女妖，雨为暮兮云为朝，楚王憔悴魂欲销。 \n秋猿嗥嗥日将夕，红霞紫烟凝老壁。千岩万壑花皆坼， \n但恐芳菲无正色。不知今古行人行，几人经此无秋情。 \n云深庙远不可觅，十二峰头插天碧。",
  "dynasty": "唐代",
  "id": 1094,
  "name": "乐府杂曲。鼓吹曲辞。巫山高",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}