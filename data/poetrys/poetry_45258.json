{
  "content": "衲衣禅客袖篇章，江上相寻共感伤。秦甸乱来栖白没， \n杼山空后皎然亡。清留岛月秋凝露，苦寄巴猿夜叫霜。 \n珍重南宗好才子，灰心冥目外无妨。",
  "dynasty": "唐代",
  "id": 45258,
  "name": "答献上人卷",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}