{
  "content": "远岫当轩列翠光，高僧一衲万缘忘。碧松影里地长润， \n白藕花中水亦香。云自雨前生净石，鹤于钟后宿长廊。 \n游人恋此吟终日，盛暑楼台早有凉。",
  "dynasty": "唐代",
  "id": 40675,
  "name": "游西禅",
  "poet": {
    "desc": "伍乔，生卒年月不详，南唐庐江人（今安徽省中部偏南、巢湖西南岸），自幼入庐山国学，工诗文。南唐保大元年（943）以《八卦赋》中进士第一，元宗命石勒乔赋于国门。后官歙州通判、考功员外郎。年70卒。",
    "id": 2305,
    "image": "https://raw.githubusercontent.com/hujiaweibujidao/poetry/master/image/image_2305.jpg",
    "name": "伍乔",
    "star": 0
  },
  "star": 1,
  "tags": []
}