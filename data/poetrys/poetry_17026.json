{
  "content": "达人旷迹通出处，每忆安居旧山去。乞身已见抗疏频， \n优礼新闻诏书许。家法遥传阙里训，心源早逐嵩丘侣。 \n南史编年著盛名，东朝侍讲常虚伫。角巾华发忽自遂， \n命服金龟君更与。白云出岫暂逶迤，鸿鹄入冥无处所。 \n归路依依童稚乐，都门蔼蔼壶觞举。能将此道助皇风， \n自可殊途并伊吕。",
  "dynasty": "唐代",
  "id": 17026,
  "name": "奉送孔十兄宾客承恩致政归东都旧居",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 1,
  "tags": []
}