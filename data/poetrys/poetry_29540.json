{
  "content": "独来朝市笑浮云，却忆烟霞出帝城。不说金丹能点化， \n空教弟子学长生。壶中泻酒看云影，洞里逢师下鹤迎。 \n料得仙家玉牌上，已镌白日上升名。",
  "dynasty": "唐代",
  "id": 29540,
  "name": "送祖山人归山",
  "poet": {
    "desc": "刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝，昆弟以贵戚皆擢显位，独得仁出入举场三十年，竟无所成。得仁著有诗集一卷，《新唐书艺文志》传于世。",
    "id": 1217,
    "name": "刘得仁",
    "star": 0
  },
  "star": 1,
  "tags": []
}