{
  "content": "一阳生后阴飙竭，湖上层冰看折时。云母扇摇当殿色， \n珊瑚树碎满盘枝。斜汀藻动鱼应觉，极浦波生雁未知。 \n山影浅中留瓦砾，日光寒外送涟漪。崖崩苇岸纵横散， \n篙蹙兰舟片段随。曾向黄河望冲激，大鹏飞起雪风吹。",
  "dynasty": "唐代",
  "id": 32380,
  "name": "冬至后西湖泛舟看断冰偶成长句",
  "poet": {
    "desc": "李郢，字楚望，长安人。大中十年，第进士，官终侍御史。诗作多写景状物，风格以老练沉郁为主。代表作有《南池》、《阳羡春歌》、《茶山贡焙歌》、《园居》、《中元夜》、《晚泊松江驿》、《七夕》、《江亭晚望》、《孔雀》、《画鼓》、《晓井》等，其中以《南池》流传最广。",
    "id": 824,
    "name": "李郢",
    "star": 0
  },
  "star": 2,
  "tags": []
}