{
  "content": "烟树观前浦，风苹听远洲。等闲来上水边楼。怅望天涯、何处有归舟。 \n香断灯花夜，歌停扇影秋。欲缄尺素说离愁。不见双鱼、空有大江流。",
  "dynasty": "宋代",
  "id": 58523,
  "name": "南柯子",
  "poet": {
    "desc": "陈三聘，宋代诗词家。约公元一一六二年前后在世。字梦弼（或写作“㢸”），南宋吴郡（今苏州）人。生卒年均不详，约宋高宗绍兴末前后在世。生平事迹无考。工词，有《和石湖词》一卷，入选《强村丛书》传于世。",
    "id": 2097,
    "name": "陈三聘",
    "star": 0
  },
  "star": 1,
  "tags": []
}