{
  "content": "玉叶金英，倩谁移下蟾宫树。香风飘度。满院飞黄雨。 \n独倚寒林，搜尽高人句。关情处。素娥无语。的皪枝头露。",
  "dynasty": "宋代",
  "id": 55898,
  "name": "点绛唇",
  "poet": {
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。",
    "id": 926,
    "name": "姚述尧",
    "star": 0
  },
  "star": 2,
  "tags": []
}