{
  "content": "豆蔻梢头年纪，芙蓉水上精神。幼云娇玉两眉春。京洛当时风韵。 \n金缕深深劝客，雕梁蔌蔌飞尘。主人从得董双成。应忘瑶池宴饮。",
  "dynasty": "宋代",
  "id": 67686,
  "name": "西江月（赠蔡仲常侍儿初娇）",
  "poet": {
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》",
    "id": 2103,
    "name": "侯置",
    "star": 0
  },
  "star": 1,
  "tags": []
}