{
  "content": "湖上女，江南花，无双越女春浣纱。风似箭，月如弦， \n少年吴儿晓进船。郗家子弟谢家郎，乌巾白袷紫香囊。 \n菱歌思欲绝，楚舞断人肠。歌舞未终涕双陨， \n旧宫坡阤才嶙隐。西山暮雨过江来，北渚春云沿海尽。 \n渡口水流缓，妾归宵剩迟。含情为君再理曲， \n月华照出澄江时。",
  "dynasty": "唐代",
  "id": 42141,
  "name": "江南曲",
  "poet": {
    "desc": "李叔卿，字万，雍州万年(今陜西西安)人。工部侍郎李适之子。弱冠以明经及第。玄宗开元间历任鹿邑、虞城、金城三县尉。与李白有过往。天宝间卒。有文集，已佚。事迹据《金石萃编》卷九四李季卿撰《三坟记》，参岑仲勉《贞石证史》所考。《全唐诗》存诗2首。",
    "id": 2204,
    "name": "李叔卿",
    "star": 0
  },
  "star": 2,
  "tags": []
}