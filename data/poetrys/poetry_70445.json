{
  "content": "　　问仙娥何处称觞？帕递香罗，寿祝张郎。整整杯盘，低低歌舞，淡淡韶光。\n想无愧乾坤俯仰，且随缘诗酒徜徉，乐意何长。人醉西池，月上东墙。\n　　过今朝三月初三，昨夜长庚，书幌光含。狂客追欢，歌姬索笑，余子醺酣。\n且莫说莺儿，试听他燕子喃南，此乐何堪！多君畅饮，容我高谈。",
  "dynasty": "元代",
  "id": 70445,
  "name": "【双调】折桂令　寿张德中时三月三日",
  "poet": {
    "desc": "舒頔(dí)（一三○四～一三七七），字道原，绩溪，（今属安徽省）人。擅长隶书，博学广闻。曾任台州学正，后时艰不仕，隐居山中。入朝屡召不出，洪武十年（一三七七）终老于家。归隐时曾结庐为读书舍，其书斋取名“贞素斋”。著有《贞素斋集》、《北庄遗稿》等。《新元史》有传。",
    "id": 658,
    "name": "舒頔",
    "star": 0
  },
  "star": 2,
  "tags": []
}