{
  "content": "烛彩花光明似昼。罗帏夜出倾城秀。红锦纹茵双凤斗。看舞后。腰肢宛胜章台柳。 \n眼尾春娇波态溜。金樽笑捧纤纤袖。一阵粉香吹散酒。更漏久。消魂独自归时候。",
  "dynasty": "宋代",
  "id": 60611,
  "name": "渔家傲",
  "poet": {
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。",
    "id": 2300,
    "name": "方千里",
    "star": 0
  },
  "star": 1,
  "tags": []
}