{
  "content": "拟占名场第一科，龙门十上困风波。三年护塞从戎远， \n万里投荒失意多。花县到时铜墨贵，叶舟行处水云和。 \n遥知布惠苏民后，应向祠堂吊汨罗。",
  "dynasty": "唐代",
  "id": 26455,
  "name": "送黄明府晔赴岳州湘阴任",
  "poet": {
    "desc": "[唐]润州句容（今江苏句容）人。邺父。会昌中，累官至刑部侍郎弘文馆学士。以文章见知于李德裕。聪敏绝人，善属文，刘禹锡、李德裕深重其才。工八分书，尝书唐滑州节堂记。《旧唐书本传、墨池编》..............",
    "id": 1426,
    "name": "刘三复",
    "star": 0
  },
  "star": 1,
  "tags": []
}