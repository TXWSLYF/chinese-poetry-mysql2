{
  "content": "暗香清绝。不比寻常枝上雪。细叠冰绡。多谢天公快翦刀。 \n仙姿楚楚。轻曳霓裳来帝所。淡拂宫妆。瑞脑重铺片片香。",
  "dynasty": "宋代",
  "id": 55886,
  "name": "减字木兰花（千叶梅）",
  "poet": {
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。",
    "id": 926,
    "name": "姚述尧",
    "star": 0
  },
  "star": 1,
  "tags": []
}