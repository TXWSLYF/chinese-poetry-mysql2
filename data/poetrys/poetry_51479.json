{
  "content": "鹤舞青青雪里松。冰开龟在藻，绿蒙茸。一成不记蕊珠宫。蟠桃熟，应待几东风。 \n玉酒紫金钟。非烟罗幕暖，宝熏秾。赠君春色腊寒中。君留取，长伴脸边红。",
  "dynasty": "宋代",
  "id": 51479,
  "name": "小重山（家人生日）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}