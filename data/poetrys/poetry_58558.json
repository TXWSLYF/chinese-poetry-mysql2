{
  "content": "指剥春葱去采苹。衣丝秋藕不沾尘。眼波明处偏宜笑，眉黛愁来也解颦。 \n巫峡路，忆行云。几番曾梦曲江春。相逢细把银＿照，犹恐今宵梦似真。",
  "dynasty": "宋代",
  "id": 58558,
  "name": "鹧鸪天",
  "poet": {
    "desc": "陈三聘，宋代诗词家。约公元一一六二年前后在世。字梦弼（或写作“㢸”），南宋吴郡（今苏州）人。生卒年均不详，约宋高宗绍兴末前后在世。生平事迹无考。工词，有《和石湖词》一卷，入选《强村丛书》传于世。",
    "id": 2097,
    "name": "陈三聘",
    "star": 0
  },
  "star": 1,
  "tags": []
}