{
  "content": "长安初见君，君颔微有须。\n後於河内逢，秀峻美髯胡。\n又会在桐乡，谈时多孟卢。\n宁书得天然，钟王不能奴。\n荏苒三十载，邂逅遇京都。\n朝接北扉饭，暮应西垣呼。\n坐中如梦寐，相语故人无。\n昔由处士召，胸怀开庙谟。\n今看髭已白，议论耻非夫。\n拜章陈时事，皆与相意符。\n其识固不浅，其用当亦殊。\n人多惜老大，我复叹羁孤。\n终朝重相笑，为君倾酒壶。",
  "dynasty": "宋代",
  "id": 73034,
  "name": "逢雷太简殿丞",
  "poet": {
    "desc": "梅尧臣（1002～1060）字圣俞，世称宛陵先生，北宋著名现实主义诗人。汉族，宣州宣城（今属安徽）人。宣城古称宛陵，世称宛陵先生。初试不第，以荫补河南主簿。50岁后，于皇祐三年（1051）始得宋仁宗召试，赐同进士出身，为太常博士。以欧阳修荐，为国子监直讲，累迁尚书都官员外郎，故世称“梅直讲”、“梅都官”。曾参与编撰《新唐书》，并为《孙子兵法》作注，所注为孙子十家著（或十一家著）之一。有《宛陵先生集》60卷，有《四部丛刊》影明刊本等。词存二首。",
    "id": 131,
    "image": "https://raw.githubusercontent.com/hujiaweibujidao/poetry/master/image/image_131.jpg",
    "name": "梅尧臣",
    "star": 0
  },
  "star": 1,
  "tags": []
}