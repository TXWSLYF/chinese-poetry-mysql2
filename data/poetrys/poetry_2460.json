{
  "content": "奕奕九成台，窈窕绝尘埃。苍苍万年树，玲珑下冥雾。 \n池色摇晚空，岩花敛馀煦。清切丹禁静，浩荡文河注。 \n留连穷胜托，夙期暌善谑。东望安仁省，西临子云阁。 \n长啸披烟霞，高步寻兰若。金狄掩通门，雕鞍归骑喧。 \n燕姝对明月，荆艳促芳尊。别有青山路，策杖访王孙。",
  "dynasty": "唐代",
  "id": 2460,
  "name": "酬薛舍人万年宫晚景寓直怀友",
  "poet": {
    "desc": "上官仪（约608～665年1月4日）字游韶，陕州陕县（今河南三门峡陕县）人，生于江都。贞观初，擢进士第，召授弘文馆直学士，迁秘书郎。唐高宗时供职门下省，颇受唐高宗和武则天的赏识。龙朔二年（662年），成为宰相。后来高宗不满武后跋扈，上官仪向高宗建议废后，高宗亦以为然，由上官仪草诏。武后涕泣陈请，事遂中缀，自此武后深恶上官仪。麟德元年（664年），上官仪被诛，家产和人口被抄没，其一子上官庭芝也同时被诛杀。中宗即位后，因上官庭芝女上官婉儿为昭容，对上官仪父子有所追赠，绣像凌烟阁，追封为楚国公。",
    "id": 275,
    "image": "https://raw.githubusercontent.com/hujiaweibujidao/poetry/master/image/image_275.jpg",
    "name": "上官仪",
    "star": 0
  },
  "star": 1,
  "tags": []
}