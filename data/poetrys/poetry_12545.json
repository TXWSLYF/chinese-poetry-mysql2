{
  "content": "昔别醉衡霍，迩来忆南州。今朝平津邸，兼得潇湘游。 \n稍辨郢门树，依然芳杜洲。微明三巴峡，咫尺万里流。 \n飞鸟不知倦，远帆生暮愁。涔阳指天末，北渚空悠悠。 \n枕上见渔父，坐中常狎鸥。谁言魏阙下，自有东山幽。",
  "dynasty": "唐代",
  "id": 12545,
  "name": "题刘相公三湘图",
  "poet": {
    "desc": "郎士元 唐代诗人。字君胄。中山（今河北定县）人。生卒年不详。天宝十五载(756)登进士第。安史之乱中，避难江南。宝应元年(762)补渭南尉，历任拾遗、补阙、校书等职，官至郢州刺史。 郎士元与钱起齐名，世称\"钱郎\"。他们诗名甚盛，当时有\"前有沈宋，后有钱郎\"(高仲武《中兴间气集》)之说。",
    "id": 154,
    "image": "https://raw.githubusercontent.com/hujiaweibujidao/poetry/master/image/image_154.jpg",
    "name": "郎士元",
    "star": 0
  },
  "star": 1,
  "tags": []
}