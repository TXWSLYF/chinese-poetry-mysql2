{
  "content": "春入台门，又见梁、柳丝新绿。对此景、一年为寿，一番添福。莫怪凤池颁诏晚，要教淮水恩波足。听边民、千岁颂声中，重重祝。 \n堂萱茂，庭芝馥。歌倚扇，杯持玉。共劝君一醉，满斟＿醁。今夜东风吹酒醒，明朝万里骑黄鹄。向九霞、光裹望宸辉，看除目。",
  "dynasty": "宋代",
  "id": 58995,
  "name": "满江红",
  "poet": {
    "desc": "杨炎正（1145—？）字济翁，庐陵（今江西吉安）人，杨万里之族弟。庆元二年（1196）年五十二始登第，受知于京镗，为宁县簿。六年，除架阁指挥，寻罢官。嘉定三年（1210）于大理司直任上以臣僚论劾，诏与在外差遣，知藤州。嘉定七年又被论罢，改知琼州，官至安抚使。杨炎正与辛弃疾交谊甚厚，多有酬唱。",
    "id": 101,
    "image": "https://raw.githubusercontent.com/hujiaweibujidao/poetry/master/image/image_101.jpg",
    "name": "杨炎正",
    "star": 0
  },
  "star": 1,
  "tags": []
}