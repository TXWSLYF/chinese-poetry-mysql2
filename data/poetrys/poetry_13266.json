{
  "content": "独逢尧典日，再睹汉官时。未效风霜劲，空惭雨露私。 \n夜钟清万户，曙漏拂千旗。并向殊庭谒，俱承别馆追。 \n斗城怜旧路，涡水惜归期。峰树还相伴，江云更对垂。 \n试回沧海棹，莫妒敬亭诗。只是书应寄，无忘酒共持。 \n但令心事在，未肯鬓毛衰。最怅巴山里，清猿醒梦思。",
  "dynasty": "唐代",
  "id": 13266,
  "name": "酬别杜二",
  "poet": {
    "desc": "严武，唐（公元七二六年至七六五年）字季鹰，华州华阴人。生于唐玄宗开元十四年，卒于代宗永泰元年，年四十岁。武虽武夫，亦能诗，全唐诗中录存六首。另外还有三国时期东吴棋士严武以及黄埔一期严武陆军中将。► 6篇诗文",
    "id": 681,
    "name": "严武",
    "star": 0
  },
  "star": 1,
  "tags": []
}