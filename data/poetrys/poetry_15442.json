{
  "content": "仙吏紫薇郎，奇花共玩芳。攒星排绿蒂，照眼发红光。 \n暗妒翻阶药，遥连直署香。游枝蜂绕易，碍刺鸟衔妨。 \n露湿凝衣粉，风吹散蕊黄。蒙茏珠树合，焕烂锦屏张。 \n留客胜看竹，思人比爱棠。如传采蘋咏，远思满潇湘。",
  "dynasty": "唐代",
  "id": 15442,
  "name": "和李员外与舍人咏玫瑰花寄徐侍郎",
  "poet": {
    "desc": "司空曙(约720-790年)，字文明，或作文初。广平（今河北永年县东南）人，大历十才子之一，唐代诗人。约唐代宗大历初前后在世。大历年进士，磊落有奇才，与李约为至交。性耿介，不干权要。家无担石，晏如也。尝因病中不给，遣其爱姬。韦辠节度剑南，辟致幕府。授洛阳主簿。。其诗多为行旅赠别之作，长于抒情，多有名句。胡震亨曰：\"司空虞部婉雅闲淡，语近性情。\"(《唐音癸签》卷七)有《司空文明诗集》。其诗朴素真挚，情感细腻，多写自然景色和乡情旅思，长于五律。诗风闲雅疏淡。",
    "id": 750,
    "image": "https://raw.githubusercontent.com/hujiaweibujidao/poetry/master/image/image_750.jpg",
    "name": "司空曙",
    "star": 0
  },
  "star": 2,
  "tags": []
}