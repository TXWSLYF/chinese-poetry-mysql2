{
  "content": "呜呜吹角贰师营，落日身闲笑傲行。尽觉文章尊万事， \n却嫌官职剩双旌。终休未拟降低屈，忽遇还须致太平。 \n频上水楼谁会我，泗滨浮磬是同声。 \n伤禽栖后意犹惊，偶向黐竿脱此生。身外不思簪组事， \n耳中唯要管弦声。耽吟乍可妨时务，浅饮无因致宿酲。 \n秦客莫嘲瓜戍远，水风潇洒是彭城。",
  "dynasty": "唐代",
  "id": 30534,
  "name": "彭门解嘲二首",
  "poet": {
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。",
    "id": 947,
    "name": "薛能",
    "star": 0
  },
  "star": 1,
  "tags": []
}