{
  "content": "千里崤函一梦劳，岂知云馆共萧骚。半帘绿透偎寒竹， \n一榻红侵坠晚桃。蛮酒客稀知味长，蜀琴风定觉弦高。 \n感君岩下闲招隐，细缕金盘鲙错刀。",
  "dynasty": "唐代",
  "id": 41632,
  "name": "途次宿友人别墅",
  "poet": {
    "desc": "谭用之，[约公元九三二年前后在世]，里居及生卒年均不详，约后唐明宗长兴中前后在世。善为诗而官不达。著有诗集一卷，《新唐书艺文志》传于世。",
    "id": 548,
    "image": "https://raw.githubusercontent.com/hujiaweibujidao/poetry/master/image/image_548.jpg",
    "name": "谭用之",
    "star": 0
  },
  "star": 1,
  "tags": []
}