{
  "content": "四牸三牯，中一去乳。天霜降寒，纳此室处。 \n老农拘拘，度地不亩。东西几何，七举其武。 \n南北几何，丈二加五。偶楹当闲，载尺入土。 \n太岁在亥，馀不足数。上缔蓬茅，下远官府。 \n耕耨以时，饮食得所。或寝或卧，免风免雨。 \n宜尔子孙，实我仓庾。",
  "dynasty": "唐代",
  "id": 33696,
  "name": "祝牛宫辞",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}