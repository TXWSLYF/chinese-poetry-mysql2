{
  "content": "碧淀红涔崿嶂间，淙嵌洑岨洊成湾。琪树璿娟花未落， \n银芝窋咤露初还。八风行殿开仙榜，七景飞舆下石关。 \n张茑席云平圃宴，焜煌金记蕴名山。",
  "dynasty": "唐代",
  "id": 3897,
  "name": "石淙",
  "poet": {
    "desc": "徐彦伯（？—714），名洪，以字行，兖州瑕丘人。七岁能为文，对策高第。调永寿尉，蒲州司兵参军。时司户韦暠善判，司士李亘工书，而彦伯属辞，称河东三绝。屡迁给事中，预修《三教珠英》。由宗正卿出为齐州刺史，移蒲州，擢修文馆学士、工部侍郎，历太子宾客卒。",
    "id": 516,
    "name": "徐彦伯",
    "star": 0
  },
  "star": 1,
  "tags": []
}