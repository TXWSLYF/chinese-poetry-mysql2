{
  "content": "湖南无村落，山舍多黄茆。淳朴如太古，其人居鸟巢。 \n牧童唱巴歌，野老亦献嘲。泊舟问溪口，言语皆哑咬。 \n土俗不尚农，岂暇论肥硗。莫徭射禽兽，浮客烹鱼鲛。 \n余亦罘罝人，获麋今尚苞。敬君中国来，愿以充其庖。 \n日入闻虎斗，空山满咆哮。怀人虽共安，异域终难交。 \n白水可洗心，采薇可为肴。曳策背落日，江风鸣梢梢。",
  "dynasty": "唐代",
  "id": 6518,
  "name": "空灵山应田叟",
  "poet": {
    "desc": "常建(708-765)，唐代诗人，字号不详，有说是邢台人或说长安（今陕西西安）人，开元十五年与王昌龄同榜进士，长仕宦不得意，来往山水名胜，过着一个很长时期的漫游生活。后移家隐居鄂渚。大历中，曾任盱眙尉。",
    "id": 443,
    "image": "https://raw.githubusercontent.com/hujiaweibujidao/poetry/master/image/image_443.jpg",
    "name": "常建",
    "star": 0
  },
  "star": 2,
  "tags": []
}