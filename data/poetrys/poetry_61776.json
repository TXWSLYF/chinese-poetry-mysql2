{
  "content": "天下中庸，千载一灯，传之自公。有涵洪雅量，陂澄千顷，坚凝定力，壁立孤峰。佐鼎调梅，参帷借箸，略试斯文经济功。听淮鹤，暂素丝揽辔，玉帐分弓。 \n朝来鼓角声雄。庆元帅新除初度逢。任西风局面，人皆氵项洞，福星堂上，我独从容。草檄传燕，开门释蔡，了却中原公衮东。归廊庙，把格天勋业，与宋无穷。",
  "dynasty": "宋代",
  "id": 61776,
  "name": "沁园春（乙未代寿尤制帅）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}