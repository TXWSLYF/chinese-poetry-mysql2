{
  "content": "庾公心旷远，府事局耳目。遂与南湖游，虚襟涤烦燠。 \n始知皇天意，积水在亭育。细流信不让，动物欣所蓄。 \n万顷合天容，洗然无云族。峭蒨瞩仙岭，超遥随明牧。 \n知公爱澄清，波静气亦肃。已见横流极，况闻长鲸戮。 \n中洲暂采蘋，南郡思剖竹。向夕分好风，飘然送归舳。",
  "dynasty": "唐代",
  "id": 43396,
  "name": "奉和陆使君长源夏月游太湖（此时公权领湖州）",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}