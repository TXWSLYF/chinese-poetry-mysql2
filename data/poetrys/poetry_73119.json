{
  "content": "杨赐岳所挺，严武金天晶。\n二子为时出，雇我非炳灵。\n维岳镇四方，气秀天骨青。\n巀嶭立千仞，力能产公卿。\n降神咏崧高，谶纬仍反经。\n取象到执珪，谲怪如洞冥。\n平生笑穷奇，立语心自惊。\n我质培塿耳，胸中固峥嵘。\n谁言华岳高，我山摩玉京。\n是中所包藏，丹碧参瑰琼。\n平居蛰云雷，飞雨溢四溟。\n此岂真有之，落笔纷纵横。\n发我文物秘，象渠膏泽倾。\n太华屹不摇，我山身载行。",
  "dynasty": "宋代",
  "id": 73119,
  "name": "谒华岳",
  "poet": {
    "desc": "宗泽（1060年1月20日—1128年7月29日），字汝霖，汉族，浙东乌伤（今浙江义乌）人，宋朝名将。刚直豪爽，沉毅知兵。进士出身，历任县、州文官，颇有政绩。宗泽在任东京留守期间，曾20多次上书高宗赵构，力主还都东京，并制定了收复中原的方略，均未被采纳。他因壮志难酬，忧愤成疾，七月，临终三呼“过河”而卒。死后追赠观文殿学士、通议大夫，谥号忠简。著有《宗忠简公集》传世。",
    "id": 1701,
    "image": "https://raw.githubusercontent.com/hujiaweibujidao/poetry/master/image/image_1701.jpg",
    "name": "宗泽",
    "star": 0
  },
  "star": 2,
  "tags": []
}