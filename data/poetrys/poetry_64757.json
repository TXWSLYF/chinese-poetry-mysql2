{
  "content": "月上疏帘，风射小窗，孤馆岑寂。一杯强洗愁怀，万里堪嗟行客。乱山无数，晚秋云物苍然，何如轻抹淮山碧。喜气拂征衣，作眉间黄色。 \n役役。马头尘暗斜阳，陇首路回飞翼。梦里姑苏城外，钱塘江北。故人应念我，负吹帽佳时、同把金英摘。归路且加鞭，看梅花消息。",
  "dynasty": "宋代",
  "id": 64757,
  "name": "石州词",
  "poet": {
    "desc": "胡松年，字茂老，生于北宋哲宗元佑二年（公元1087年），卒于南宋高宗绍兴十六年（公元1146年），海州怀仁 （今江苏省赣榆县）人，（《建炎以来系年要录》卷三五）。",
    "id": 974,
    "name": "胡松年",
    "star": 0
  },
  "star": 1,
  "tags": []
}