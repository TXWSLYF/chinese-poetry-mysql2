{
  "content": "江南萧洒地，本自与君宜。固节还同我，虚心欲待谁。 \n涧泉傍借响，山木共含滋。粉腻虫难篆，丛疏鸟易窥。 \n尽应逢野渡，中忽见村祠。叶扫秋空静，根横古堑危。 \n影迷寒霭里，声出夜风时。客棹深深过，人家远远移。 \n游边曾结念，到此数题诗。莫恨成龙晚，成龙会有期。",
  "dynasty": "唐代",
  "id": 39490,
  "name": "江南行",
  "poet": {
    "id": 0,
    "name": "许昼",
    "star": 0
  },
  "star": 1,
  "tags": []
}