{
  "content": "楚客送僧归故乡，海门帆势极潇湘。碧云千里暮愁合， \n白雪一声春思长。满院草花平讲席，绕龛藤叶盖禅床。 \n怜师不得随师去，已戴儒冠事素王。",
  "dynasty": "唐代",
  "id": 28401,
  "name": "和浙西从事刘三复送僧南归",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}