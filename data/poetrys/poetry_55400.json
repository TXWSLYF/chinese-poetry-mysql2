{
  "content": "藕花亭上，无尘无暑，滟滟一池秋韵。绿罗宝盖碧琼竿，翠浪里、亭亭月影。 \n一家姊妹，两般梳洗，浓淡施朱传粉。夜深风露逼人怀，问谁在、牙床酒醒。",
  "dynasty": "宋代",
  "id": 55400,
  "name": "鹊桥仙（二色莲）",
  "poet": {
    "desc": "赵彦端（1121~1175）字德庄，号介庵，汴人。生卒年均不详，约宋高宗绍兴末前后在世。工为词，尝赋西湖谒金门词，有“波底夕阳红湿”之句。高宗喜曰：“我家裹人也会作此”！……\"乾道、淳熙间，（公元一一七四年前后）以直宝文阁知建宁府。终左司郎官。彦端词以婉约纤秾胜，有介庵词四卷，及介庵集十卷，外集三卷，均《宋史艺文志》并行于世。",
    "id": 650,
    "name": "赵彦端",
    "star": 0
  },
  "star": 1,
  "tags": []
}