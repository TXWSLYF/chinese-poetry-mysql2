{
  "content": "何必闲吟蜀道难，知君心出嶮巇间。寻常秋泛江陵去， \n容易春浮锦水还。两面碧悬神女峡，几重青出丈人山。 \n文君酒市逢初雪，满贳新沽洗旅颜。",
  "dynasty": "唐代",
  "id": 45245,
  "name": "送人入蜀",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}