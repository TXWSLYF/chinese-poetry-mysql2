{
  "content": "春水春池满，春时春草生。\n春人饮春酒，春鸟弄春声。\n君生我未生，我生君已老。\n君恨我生迟，我恨君生早。\n人归万里外，意在一杯中。\n只虑前程远，开帆待好风。\n自入长信宫，每对孤灯泣。\n闺门镇不开，梦从何处入。\n一别行千里，来时未有期。\n月中三十日，无夜不相思。",
  "dynasty": "唐代",
  "id": 73267,
  "name": "无题",
  "poet": {
    "id": 0,
    "name": "佚名",
    "star": 0
  },
  "star": 36,
  "tags": []
}