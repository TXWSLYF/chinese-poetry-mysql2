{
  "content": "寻源路不迷，绝顶与云齐。坐引群峰小，平看万木低。 \n双林春色上，正有子规啼。 \n嵌空横洞天，磅礴倚崖巘.宛如虹势出，可赏不可转。 \n真兴得津梁，抽簪永游衍。 \n羽客无姓名，仙棋但闻见。行看负薪客，坐使桑田变。 \n怀古正怡然，前山早莺啭。 \n稽首期发蒙，吾师岂无说。安禅即方丈，演法皆寂灭。 \n鸣磬雨花香，斋堂饭松屑。",
  "dynasty": "唐代",
  "id": 16542,
  "name": "游烂柯山四首",
  "poet": {
    "desc": "李深，字士达，兵部郎中、衢州刺史。诗四首。",
    "id": 1922,
    "name": "李深",
    "star": 0
  },
  "star": 1,
  "tags": []
}