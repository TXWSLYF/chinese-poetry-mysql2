{
  "content": "积水深源，白鸥翻翻。倒影光素，于潭之间。 \n衔鱼鱼落乱惊鸣，争扑莲丛莲叶倾。 \n尔不见波中鸥鸟闲无营，何必汲汲劳其生。 \n柳花冥濛大堤口，悠扬相和乍无有。轻随去浪杳不分， \n细舞清风亦何有。似君换得白鹅时，独凭阑干雪满池。 \n今日还同看鸥鸟，如何羽翮复参差。复参差， \n海涛澜漫何由期。",
  "dynasty": "唐代",
  "id": 14581,
  "name": "赋得白鸥歌送李伯康归使",
  "poet": {
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。",
    "id": 583,
    "image": "https://raw.githubusercontent.com/hujiaweibujidao/poetry/master/image/image_583.jpg",
    "name": "卢纶",
    "star": 0
  },
  "star": 1,
  "tags": []
}