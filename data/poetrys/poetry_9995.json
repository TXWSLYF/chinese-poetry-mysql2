{
  "content": "征战初休草又衰，咸阳晚眺泪堪垂。去路全无千里客， \n秋田不见五陵儿。秦家故事随流水，汉代高坟对石碑。 \n回首青山独不语，羡君谈笑万年枝。",
  "dynasty": "唐代",
  "id": 9995,
  "name": "晚发咸阳，寄同院遗补",
  "poet": {
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。",
    "id": 760,
    "name": "李嘉祐",
    "star": 0
  },
  "star": 1,
  "tags": []
}