{
  "content": "玉楼春望晴烟灭，舞衫斜卷金条脱。黄鹂娇转声初歇， \n杏花飘尽龙山雪¤ \n凤钗低赴节，筵上王孙愁绝。鸳鸯对衔罗结， \n两情深夜月。 \n双眉澹薄藏心事，清夜背灯娇又醉。玉钗横，山枕腻， \n宝帐鸳鸯春睡美¤ \n别经时，无限意，虚道相思憔悴。莫信彩笺书里， \n赚人肠断字。",
  "dynasty": "唐代",
  "id": 47159,
  "name": "应天长",
  "poet": {
    "desc": "牛峤，字松卿（约公元890年前后在世），一字延峰，陇西人。生卒年均不详，约唐昭宗大顺初前后在世。乾符五年（公元878年）进士及第。历官拾遗，补尚书郎，后人又称“牛给事”。以词著名，词格类温庭筠。原有歌诗集三卷，今存词三十三首，（见《花间集》）诗六首。",
    "id": 769,
    "name": "牛峤",
    "star": 0
  },
  "star": 1,
  "tags": []
}