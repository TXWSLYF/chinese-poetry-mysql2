{
  "content": "玉皇恩诏别星班，去压徐方分野间。有鸟尽巢垂汴柳， \n无楼不到隔淮山。旌旗渐向行时拥，案牍应从到日闲。 \n想忆朝天独吟坐，旋飞新作过秦关。",
  "dynasty": "唐代",
  "id": 36224,
  "name": "送韦岫郎中典泗州（一作癸丑岁毗陵会中贻同老）",
  "poet": {
    "desc": "章碣(836—905年)，唐代诗人，字丽山，章孝标之子。唐乾符三年(876年)进士。乾符中，侍郎高湘自长沙携邵安石（广东连县人）来京，高湘主持考试，邵安石及第。",
    "id": 555,
    "name": "章碣",
    "star": 0
  },
  "star": 1,
  "tags": []
}