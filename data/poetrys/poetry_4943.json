{
  "content": "洪慈均动植，至德俯深玄。出豫从初地，登高适梵天。 \n白云飞御藻，慧日暖皇编。别有秋原藿，长倾雨露缘。",
  "dynasty": "唐代",
  "id": 4943,
  "name": "奉和九月九日登慈恩寺浮图应制",
  "poet": {
    "desc": "辛替否，字协时，京兆人也。景龙年为左拾遗。时中宗置公主府官属，安乐公主府所补尤多猥滥。又驸马武崇训死后，弃旧宅别造一宅，侈丽过甚。时又盛兴佛寺，百姓劳弊，帑藏为之空竭。",
    "id": 2685,
    "image": "https://raw.githubusercontent.com/hujiaweibujidao/poetry/master/image/image_2685.jpg",
    "name": "辛替否",
    "star": 0
  },
  "star": 1,
  "tags": []
}