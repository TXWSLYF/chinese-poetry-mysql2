{
  "content": "潇酒佳人，风流才子，天然分付成双。兰堂绮席，烛影耀荧煌。数辐红罗绣帐，宝妆篆、金鸭焚香。分明是，芙渠浪里，一对浴鸳鸯。 \n欢娱，当此际，山盟海誓，地久天长。顾五男二女，七子成行。男作公卿将相，女须嫁、君宰侯王。从兹去，荣华富贵，福禄寿无疆。",
  "dynasty": "宋代",
  "id": 68712,
  "name": "满庭芳（吉度）",
  "poet": {
    "id": 0,
    "name": "胡浩然",
    "star": 0
  },
  "star": 1,
  "tags": []
}