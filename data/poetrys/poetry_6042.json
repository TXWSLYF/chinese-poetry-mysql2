{
  "content": "石季龙，僭天禄，擅雄豪，美人姓郑名樱桃。 \n樱桃美颜香且泽，娥娥侍寝专宫掖。后庭卷衣三万人， \n翠眉清镜不得亲。宫军女骑一千匹，繁花照耀漳河春。 \n织成花映红纶巾，红旗掣曳卤簿新。鸣鼙走马接飞鸟， \n铜驮瑟瑟随去尘。凤阳重门如意馆，百尺金梯倚银汉。 \n自言富贵不可量，女为公主男为王。赤花双簟珊瑚床， \n盘龙斗帐琥珀光。淫昏伪位神所恶，灭石者陵终不悟。 \n邺城苍苍白露微，世事翻覆黄云飞。",
  "dynasty": "唐代",
  "id": 6042,
  "name": "郑樱桃歌",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}