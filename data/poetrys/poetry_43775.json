{
  "content": "桂阳仙柳道家说，昔传苏君今是薛。聊将握槊偶时人， \n便被人间称冠绝。黄杨文局龟螭蟠，琢成骰子双琅玕. \n初疑月破云中堕，复怪星移指下攒。谁识兵奇势可保， \n坐看将军上一道。有时彩王非所希，笑击单于出重围。 \n凫惊隼击疾若飞，左顾右盻生光辉。家本联姻汉戚里， \n身是长安贵公子。名高艺绝何翩翩，几回决胜君王前。 \n扈游长乐与祈年，人望青云白日边。谪宦江南岁阴晚， \n还将此道聊自遣。由来君子行最长，予亦知君寄心远。",
  "dynasty": "唐代",
  "id": 43775,
  "name": "薛卿教长行歌（时量移湖州别驾）",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 3,
  "tags": []
}