{
  "content": "系马清溪树，禅门春气浓。香台花下出，讲坐竹间逢。 \n觉路山童引，经行谷鸟从。更言穷寂灭，回策上南峰。",
  "dynasty": "唐代",
  "id": 5275,
  "name": "奉和崔司马游云门寺",
  "poet": {
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。",
    "id": 910,
    "image": "https://raw.githubusercontent.com/hujiaweibujidao/poetry/master/image/image_910.jpg",
    "name": "孙逖",
    "star": 0
  },
  "star": 1,
  "tags": []
}