{
  "content": "繁华堪泣帝城春，粉堞青楼势碍云。花对玉钩帘外发， \n歌飘尘土路边闻。几多远客魂空断，何处王孙酒自醺。 \n各有归程千万里，东风时节恨离群。",
  "dynasty": "唐代",
  "id": 42073,
  "name": "长安春赠友人",
  "poet": {
    "desc": "吴商浩，明州（今浙江宁波）人。进士，屡试而不第。唐时在世，世次不详。《全唐诗》存诗9首。事迹据其诗推知。",
    "id": 2605,
    "name": "吴商浩",
    "star": 0
  },
  "star": 1,
  "tags": []
}