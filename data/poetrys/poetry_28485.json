{
  "content": "无力摇风晓色新，细腰争妒看来频。绿阴未覆长堤水， \n金穗先迎上苑春。几处伤心怀远路，一枝和日送行尘。 \n东□门外多离别，愁杀朝朝暮暮人。",
  "dynasty": "唐代",
  "id": 28485,
  "name": "新柳",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}