{
  "content": "岩谷留心赏，为山极自然。孤峰空迸笋，攒萼旋开莲。 \n黛色朱楼下，云形绣户前。砌尘凝积霭，檐溜挂飞泉。 \n树暗壶中月，花香洞里天。何如谢康乐，海峤独题篇。",
  "dynasty": "唐代",
  "id": 28507,
  "name": "奉和卢大夫新立假山",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}