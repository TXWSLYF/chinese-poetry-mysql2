{
  "content": "夜半春阳启，东风峭、犹带去年寒。叹榆塞战尘，玉关烟燧，壮心耿耿，青鬓斑斑。又还是，一年头上到，日月信跳丸。看门帖绘鸡，历颁金凤，酒浮柏叶，人颂椒盘。 \n幽园。春信近，帘栊静、小宴取次追欢。聊□水沈烟袅，清唱声闲。况良辰渐有，梅舒琼蕊，柳摇金缕，巧缀新幡。莫惜醉吟亲侧，衣曳荆兰。",
  "dynasty": "宋代",
  "id": 54904,
  "name": "风流子",
  "poet": {
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。",
    "id": 872,
    "image": "https://raw.githubusercontent.com/hujiaweibujidao/poetry/master/image/image_872.jpg",
    "name": "葛立方",
    "star": 0
  },
  "star": 1,
  "tags": []
}