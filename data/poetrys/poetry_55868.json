{
  "content": "万石家声夸第一，清材更美姿容。笑谭落落与谁同。烟分丹篆碧，香泛小槽红。| | \n准拟中秋圆月好，暮云忽翳晴空。共将清致敌西风。举头连玉兔，乘兴沃金钟。 ",
  "dynasty": "宋代",
  "id": 55868,
  "name": "临江仙（中秋夜雨次石敦夫韵）",
  "poet": {
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。",
    "id": 926,
    "name": "姚述尧",
    "star": 0
  },
  "star": 1,
  "tags": []
}