{
  "content": "旧传南海出灵禽，时乐名闻不可寻。形貌乍同鹦鹉类， \n精神别禀凤凰心。千年待圣方轻举，万里呈才无伴侣。 \n红茸糅绣好毛衣，清泠讴鸦好言语。内人试取御衣牵， \n啄手暝声不许前。心愿阳乌恒保日，志嫌阴鹤欲凌天。 \n天情玩讶良无已，察图果见祥经里。本持符瑞验明王， \n还用文章比君子。自怜弱羽讵堪珍，喜共华篇来示人。 \n人见嘤嘤报恩鸟，多惭碌碌具官臣。",
  "dynasty": "唐代",
  "id": 4305,
  "name": "时乐鸟篇",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}