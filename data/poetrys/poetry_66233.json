{
  "content": "江梅破腊，把一枝来报，□原无空格，据律补春消息。锦帐银瓶龙麝暖，画烛光摇金碧。两径桃花，一溪流水，路入神仙宅。云裳羽佩，洞天相会今夕。堂下乐问灵鼍，玉人清唱，舞袖低回雪。富贵风流须道是，天上人间难得。玉镜台边，琼浆盏畔，共说春心切。百年偕老，凤凰楼上风月。",
  "dynasty": "宋代",
  "id": 66233,
  "name": "念奴娇",
  "poet": {
    "desc": "傅大询，字公谋，宋朝分宜（今属江西）人。分宜有铃岗，因以自号。与许及之（孝宗淳熙七年知分宜县）同时，许《涉斋集》卷七有 《谢傅公谋贺雪》 。",
    "id": 2951,
    "name": "傅大询",
    "star": 0
  },
  "star": 1,
  "tags": []
}