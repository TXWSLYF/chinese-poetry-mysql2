{
  "content": "有川不得涉，有路不得行。沈沈百忧中，一日如一生。 \n错来干诸侯，石田废春耕。虎戟卫重门，何因达中诚。 \n日月俱照辉，山川异阴晴。如何百里间，开目不见明。 \n我今归故山，誓与草木并。愿君去丘坂，长使道路平。",
  "dynasty": "唐代",
  "id": 15732,
  "name": "将归故山留别杜侍御",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}