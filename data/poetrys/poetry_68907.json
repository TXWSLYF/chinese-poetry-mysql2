{
  "content": "●最高楼寿梅屋儒学谭提举九月十九 \n西江水，分润到全闽。芹藻亦生春。秀钟东壁双躔瑞，祥开南极一星明。把紫阳、年月算，恰同庚文公庚戌九月十五生。 \n前十日、重阳秋正好。后十日、小阳春未透。梅与菊，此交承。酌公菊水来称寿，期公梅实去和羹。要教人，看久远，是功名。",
  "dynasty": "宋代",
  "id": 68907,
  "name": "留晚香",
  "poet": {
    "id": 0,
    "name": "李慧之",
    "star": 0
  },
  "star": 1,
  "tags": []
}