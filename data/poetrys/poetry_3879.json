{
  "content": "凤舆乘八景，龟箓向三仙。日月移平地，云霞缀小天。 \n金童擎紫药，玉女献青莲。花洞留宸赏，还旗绕夕烟。",
  "dynasty": "唐代",
  "id": 3879,
  "name": "幸白鹿观应制",
  "poet": {
    "desc": "徐彦伯（？—714），名洪，以字行，兖州瑕丘人。七岁能为文，对策高第。调永寿尉，蒲州司兵参军。时司户韦暠善判，司士李亘工书，而彦伯属辞，称河东三绝。屡迁给事中，预修《三教珠英》。由宗正卿出为齐州刺史，移蒲州，擢修文馆学士、工部侍郎，历太子宾客卒。",
    "id": 516,
    "name": "徐彦伯",
    "star": 0
  },
  "star": 2,
  "tags": []
}