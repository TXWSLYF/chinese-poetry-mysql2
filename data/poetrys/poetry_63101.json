{
  "content": "春色三分，怎禁得、几番风力。又早见、亭台绿水，柳摇金色。满眼春愁无著处，知心惟有幽禽识。望青山、目断夕阳边，孤云隔。 \n琴酒我，成三一。湖外舫，山头屐。且莫教春去，乱红堆积。记得年时陪宴赏，重门深处桃花碧。待修书、欲寄楚天遥，无行客。",
  "dynasty": "宋代",
  "id": 63101,
  "name": "满江红",
  "poet": {
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。",
    "id": 527,
    "image": "https://raw.githubusercontent.com/hujiaweibujidao/poetry/master/image/image_527.jpg",
    "name": "何梦桂",
    "star": 0
  },
  "star": 1,
  "tags": []
}