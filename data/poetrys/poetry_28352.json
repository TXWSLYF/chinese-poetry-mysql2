{
  "content": "瘴雾南边久寄家，海中来往信流槎。林藏狒狒多残笋， \n树过猩猩少落花。深洞有云龙蜕骨，半岩无草象生牙。 \n知君爱宿层峰顶，坐到三更见日华。",
  "dynasty": "唐代",
  "id": 28352,
  "name": "送黄隐居归南海",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}