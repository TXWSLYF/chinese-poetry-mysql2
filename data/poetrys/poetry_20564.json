{
  "content": "穆满志空阔，将行九州野。神驭四来归，天与八骏马。 \n龙种无凡性，龙行无暂舍。朝辞扶桑底，暮宿昆仑下。 \n鼻息吼春雷，蹄声裂寒瓦。尾掉沧波黑，汗染白云赭。 \n华輈本修密，翠盖尚妍冶。御者腕不移，乘者寐不假。 \n车无轮扁斫，辔无王良把。虽有万骏来，谁是敢骑者。",
  "dynasty": "唐代",
  "id": 20564,
  "name": "八骏图诗",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 4,
  "tags": []
}