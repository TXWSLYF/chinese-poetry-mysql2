{
  "content": "三山有琼树，霜雪色逾新。始自风尘交，中结绸缪姻。 \n西掖方掌诰，南宫复司春。夕燕华池月，朝奉玉阶尘。 \n众宝归和氏，吹嘘多俊人。群公共然诺，声问迈时伦。 \n孤鸿既高举，燕雀在荆榛。翔集且不同，岂不欲殷勤。 \n一旦迁南郡，江湖渺无垠。宠辱良未定，君子岂缁磷。 \n寒暑已推斥，别离生苦辛。非将会面目，书札何由申。",
  "dynasty": "唐代",
  "id": 8640,
  "name": "寄令狐侍郎",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}