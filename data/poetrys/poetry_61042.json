{
  "content": "素馨茉莉，向炎天、别有一般标致。淡妆绰约堪□□，导引海山大士。从者谁欤，青藜阁下，汉卯金之子。云阶月地，夜深凉意如水。 \n客又疑这仙翁，唐玄都观里，咏桃花底。且睹樽前身见在，休管汉唐时事。坡颍归迟，机云发早，得似侬兄弟。屦来户外，但言二叟犹醉。",
  "dynasty": "宋代",
  "id": 61042,
  "name": "念奴娇（居厚弟生日）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}