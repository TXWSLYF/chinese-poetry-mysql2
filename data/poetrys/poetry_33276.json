{
  "content": "斋心已三日，筋骨如烟轻。腰下佩金兽，手中持火铃。 \n幽塘四百里，中有日月精。连亘三十六，各各为玉京。 \n自非心至诚，必被神物烹。顾余慕大道，不能惜微生。 \n遂招放旷侣，同作幽忧行。其门才函丈，初若盘薄硎。 \n洞气黑昳ft，苔发红鬇鬡.试足值坎窞，低头避峥嵘。 \n攀缘不知倦，怪异焉敢惊。匍匐一百步，稍稍策可横。 \n忽然白蝙蝠，来扑松炬明。人语散澒洞，石响高玲玎。 \n脚底龙蛇气，头上波涛声。有时若服匿，偪仄如见绷。 \n俄尔造平淡，豁然逢光晶。金堂似镌出，玉座如琢成。 \n前有方丈沼，凝碧融人睛。云浆湛不动，璚露涵而馨。 \n漱之恐减算，酌之必延龄。愁为三官责，不敢携一bl. \n昔云夏后氏，于此藏真经。刻之以紫琳，秘之以丹琼。 \n期之以万祀，守之以百灵。焉得彼丈人，窃之不加刑。 \n石匮一以出，左神俄不扃。禹书既云得，吴国由是倾。 \n藓缝才半尺，中有怪物腥。欲去既嚄唶，将回又伶俜。 \n却遵旧时道，半日出杳冥。屦泥惹石髓，衣湿沾云英。 \n玄箓乏仙骨，青文无绛名。虽然入阴宫，不得朝上清。 \n对彼神仙窟，自厌浊俗形。却憎造物者，遣我骑文星。",
  "dynasty": "唐代",
  "id": 33276,
  "name": "太湖诗。入林屋洞",
  "poet": {
    "desc": "皮日休，字袭美，一字逸少，生于公元834至839年间，卒于公元902年以后。曾居住在鹿门山，自号鹿门子，又号间气布衣、醉吟先生。晚唐文学家、散文家，与陆龟蒙齐名，世称\"皮陆\"。今湖北天门人（《北梦琐言》），汉族。咸通八年（867）进士及第，在唐时历任苏州军事判官（《吴越备史》）、著作佐郎、太常博士、毗陵副使。后参加黄巢起义，或言“陷巢贼中”（《唐才子传》），任翰林学士，起义失败后不知所踪。诗文兼有奇朴二态，且多为同情民间疾苦之作。《新唐书·艺文志》录有《皮日休集》、《皮子》、《皮氏鹿门家钞》多部。",
    "id": 604,
    "image": "https://raw.githubusercontent.com/hujiaweibujidao/poetry/master/image/image_604.jpg",
    "name": "皮日休",
    "star": 0
  },
  "star": 1,
  "tags": []
}