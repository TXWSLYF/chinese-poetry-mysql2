{
  "content": "笑钗符、恰正带宜男。还将寿花簪。早风薰竹醉，松凉鹤健，午坐存庵。三十六峰玉立，隔尘听玄谈。何似人难老，三十才三。 \n闻得天边好语，第一流人物，偏重江南。满玻璃春绿，十载受棠甘。青青鬓、尽堪图画，趁紫岩、年纪作枢参。却归宴、瑶池未晚，荷日红酣。",
  "dynasty": "宋代",
  "id": 68399,
  "name": "八声甘州（寿胡存齐）",
  "poet": {
    "desc": "邓剡（1232-1303），字光荐，又字中甫，号中斋。庐陵人（今江西省吉安县永阳镇邓家村）。南宋末年爱国诗人、词作家，第一个为文天祥作传的人。他与文天祥、刘辰翁是白鹭洲书院的同学。",
    "id": 498,
    "image": "https://raw.githubusercontent.com/hujiaweibujidao/poetry/master/image/image_498.jpg",
    "name": "邓剡",
    "star": 0
  },
  "star": 1,
  "tags": []
}