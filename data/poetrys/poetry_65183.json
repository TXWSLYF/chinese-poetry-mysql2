{
  "content": "万国仰神京。礼乐纵横。葱葱佳气锁龙城。日御明堂天子圣，朝会簪缨。 \n九陌六街平。万国充盈。青楼弦管酒如渑。别有隋堤烟柳暮，千古含情。",
  "dynasty": "宋代",
  "id": 65183,
  "name": "浪淘沙（汴州）",
  "poet": {
    "desc": "裴湘，字楚老，河东（今山西永济西南）人（《青箱杂记》卷一○），愈子。仁宗景祐三年（一○三六）为内殿崇班、内殿承制（《续资治通鉴长编》卷一一九）。有《肯堂集》，已佚，李淑曾为之序（《青箱杂记》卷一○）。",
    "id": 1868,
    "name": "裴湘",
    "star": 0
  },
  "star": 1,
  "tags": []
}