{
  "content": "我衰更懒拙，生事不自谋。无食问乐土，无衣思南州。 \n汉源十月交，天气凉如秋。草木未黄落，况闻山水幽。 \n栗亭名更佳，下有良田畴。充肠多薯蓣，崖蜜亦易求。 \n密竹复冬笋，清池可方舟。虽伤旅寓远，庶遂平生游。 \n此邦俯要冲，实恐人事稠。应接非本性，登临未销忧。 \n谿谷无异石，塞田始微收。岂复慰老夫，惘然难久留。 \n日色隐孤戍，乌啼满城头。中宵驱车去，饮马寒塘流。 \n磊落星月高，苍茫云雾浮。大哉乾坤内，吾道长悠悠。",
  "dynasty": "唐代",
  "id": 10475,
  "name": "发秦州（乾元二年自秦州赴同谷县纪行）",
  "poet": {
    "desc": "杜甫（712－770），字子美，自号少陵野老，世称“杜工部”、“杜少陵”等，汉族，河南府巩县（今河南省巩义市）人，唐代伟大的现实主义诗人，杜甫被世人尊为“诗圣”，其诗被称为“诗史”。杜甫与李白合称“李杜”，为了跟另外两位诗人李商隐与杜牧即“小李杜”区别开来，杜甫与李白又合称“大李杜”。他忧国忧民，人格高尚，他的约1400余首诗被保留了下来，诗艺精湛，在中国古典诗歌中备受推崇，影响深远。759-766年间曾居成都，后世有杜甫草堂纪念。",
    "id": 474,
    "image": "https://raw.githubusercontent.com/hujiaweibujidao/poetry/master/image/image_474.jpg",
    "name": "杜甫",
    "star": 0
  },
  "star": 2,
  "tags": []
}