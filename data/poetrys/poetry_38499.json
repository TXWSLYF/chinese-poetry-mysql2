{
  "content": "浣花溪上如花客，绿闇红藏人不识。留得溪头瑟瑟波， \n泼成纸上猩猩色。手把金刀擘彩云，有时剪破秋天碧。 \n不使红霓段段飞，一时驱上丹霞壁。蜀客才多染不供， \n卓文醉后开无力。孔雀衔来向日飞，翩翩压折黄金翼。 \n我有歌诗一千首，磨砻山岳罗星斗。开卷长疑雷电惊， \n挥毫只怕龙蛇走。班班布在时人口，满袖松花都未有。 \n人间无处买烟霞，须知得自神仙手。也知价重连城璧， \n一纸万金犹不惜。薛涛昨夜梦中来，殷勤劝向君边觅。",
  "dynasty": "唐代",
  "id": 38499,
  "name": "乞彩笺歌",
  "poet": {
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。► 420篇诗文",
    "id": 622,
    "image": "https://raw.githubusercontent.com/hujiaweibujidao/poetry/master/image/image_622.jpg",
    "name": "韦庄",
    "star": 0
  },
  "star": 2,
  "tags": []
}