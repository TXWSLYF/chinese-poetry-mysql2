{
  "content": "叛将忘恩久，王师不战通。凯歌千里内，喜气二仪中。 \n寇尽条山下，兵回汉苑东。将军初执讯，明主欲论功。 \n落日烟尘静，寒郊壁垒空。苍生幸无事，自此乐尧风。",
  "dynasty": "唐代",
  "id": 42288,
  "name": "河中献捷",
  "poet": {
    "desc": "生卒年不详。韶州曲江（今广东韶关）人。事迹见《新唐书·宰相世系表二下》。随以善赋称。《全唐诗》存诗2首。《文苑英华》卷一八九录其《早春送郎官出宰》诗1首，《全唐诗外编》据之收入(《全唐诗》卷七八一作袁求贤诗，恐误)。",
    "id": 1730,
    "name": "张随",
    "star": 0
  },
  "star": 1,
  "tags": []
}