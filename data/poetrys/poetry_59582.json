{
  "content": "春已经旬，历方换岁。六花依旧来呈瑞。细思残腊与新年，一般清绝元非二。 \n宿麦连云，遗蝗入地。坡仙有句谁能继。元宵此去日无多，会看霁色生和气。",
  "dynasty": "宋代",
  "id": 59582,
  "name": "踏莎行（乙巳正月二日雪）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}