{
  "content": "岂敢言招隐，归休喜自安。一溪云卧稳，四海路行难。 \n瑞兽藏头角，幽禽惜羽翰。子猷何处在，老尽碧琅玕. \n杉竹映溪关，修修共岁寒。幽人眠日晏，花雨落春残。 \n道妙言何强，诗玄论甚难。闲居有亲赋，搔首忆潘安。",
  "dynasty": "唐代",
  "id": 44638,
  "name": "溪斋二首",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}