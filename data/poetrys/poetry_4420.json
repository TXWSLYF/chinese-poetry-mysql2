{
  "content": "周狩闻岐礼，秦都辨雍名。献禽天子孝，存老圣皇情。 \n温润宜冬幸，游畋乐岁成。汤云出水殿，暖气入山营。 \n坎意无私洁，乾心称物平。帝歌流乐府，溪谷也增荣。",
  "dynasty": "唐代",
  "id": 4420,
  "name": "奉和圣制幸凤汤泉应制",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}