{
  "content": "若有人兮山之曲，驾青虬兮乘白鹿，往从之游愿心足。 \n披涧户，访岩轩，石濑潺湲横石径，松萝幂zx掩松门。 \n下空濛而无鸟，上巉岩而有猿。怀飞阁，度飞梁。 \n休余马于幽谷，挂余冠于夕阳。曲复曲兮烟庄邃， \n行复行兮天路长。修途杳其未半，飞雨忽以茫茫。 \n山坱轧，磴连褰。攀旧壁而无据，溯泥溪而不前。 \n向无情之白日，窃有恨于皇天。回行遵故道， \n通川遍流潦。回首望群峰，白云正溶溶。 \n珠为阙兮玉为楼，青云盖兮紫霜裘。 \n天长地久时相忆，千龄万代一来游。",
  "dynasty": "唐代",
  "id": 2512,
  "name": "怀仙引",
  "poet": {
    "desc": "卢照邻，初唐诗人。字升之，自号幽忧子，汉族，幽州范阳（治今河北省涿州市）人，其生卒年史无明载，卢照邻望族出身，曾为王府典签，又出任益州新都（今四川成都附近）尉，在文学上，他与王勃、杨炯、骆宾王以文词齐名，世称“王杨卢骆”，号为“初唐四杰”。有7卷本的《卢升之集》、明张燮辑注的《幽忧子集》存世。卢照邻尤工诗歌骈文，以歌行体为佳，不少佳句传颂不绝，如“得成比目何辞死，愿作鸳鸯不羡仙”等，更被后人誉为经典。",
    "id": 744,
    "image": "https://raw.githubusercontent.com/hujiaweibujidao/poetry/master/image/image_744.jpg",
    "name": "卢照邻",
    "star": 0
  },
  "star": 1,
  "tags": []
}