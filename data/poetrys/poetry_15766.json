{
  "content": "蚕欲老，箔头作茧丝皓皓。场宽地高风日多， \n不向中庭z4蒿草。神蚕急作莫悠扬，年来为尔祭神桑。 \n但得青天不下雨，上无苍蝇下无鼠。新妇拜簇愿茧稠， \n女洒桃浆男打鼓。三日开箔雪团团，先将新茧送县官。 \n已闻乡里催织作，去与谁人身上著。",
  "dynasty": "唐代",
  "id": 15766,
  "name": "簇蚕辞",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}