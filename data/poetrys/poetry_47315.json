{
  "content": "春日迟迟思寂寥，行客关山路遥。琼窗时听语莺娇， \n柳丝牵恨一条条¤ \n休晕绣，罢吹箫，貌逐残花暗凋。同心犹结旧裙腰， \n忍孤风月度良宵。 \n露滴幽庭落叶时，愁聚萧娘柳眉。玉郎一去负佳期， \n水云迢递雁书迟¤ \n屏半掩，枕斜欹，蜡泪无言对垂。吟跫断续漏频移， \n入窗明月鉴空帏。",
  "dynasty": "唐代",
  "id": 47315,
  "name": "望远行",
  "poet": {
    "desc": "李珣（855？-930？），五代词人。字德润，其祖先为波斯人。居家梓州（四川省三台）。生卒年均不详，约唐昭宗乾宁中前后在世。少有时名，所吟诗句，往往动人。妹舜弦为王衍昭仪，他尝以秀才预宾贡。又通医理，兼卖香药，可见他还不脱波斯人本色。蜀亡，遂亦不仕他姓。珣著有琼瑶集，已佚，今存词五十四首，（见《唐五代词》）多感慨之音。）",
    "id": 111,
    "name": "李珣",
    "star": 0
  },
  "star": 1,
  "tags": []
}