{
  "content": "丹心何所喻，唯水并清虚。莫测千寻底，难知一勺初。 \n内明非有物，上善本无鱼。澹泊随高下，波澜逐卷舒。 \n养蒙方浩浩，出险每徐徐。若灌情田里，常流尽不如。",
  "dynasty": "唐代",
  "id": 30056,
  "name": "江陵府初试澄心如水",
  "poet": {
    "desc": "卢肇（818(戊戌年)—882）字子发，江西宜春文标乡（现属分宜）人，唐会昌三年（公元843年）状元，先后在歙州、宣州、池州、吉州做过刺史。所到之处颇有文名，官誉亦佳，又因他作为唐相李德裕的得意门生，入仕后并未介入当时的“牛李党争”，故一直为人们所称道。",
    "id": 686,
    "image": "https://raw.githubusercontent.com/hujiaweibujidao/poetry/master/image/image_686.jpg",
    "name": "卢肇",
    "star": 0
  },
  "star": 1,
  "tags": []
}