{
  "content": "乱蓬无根日，送子入青塞。苍茫万里秋，如见原野大。 \n鸟雀寒不下，山川迥相对。一马没黄云，登高望犹在。 \n惊风忽然起，白日黯已晦。如何恨路长，出门天涯外。",
  "dynasty": "唐代",
  "id": 32613,
  "name": "送友人入塞",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 1,
  "tags": []
}