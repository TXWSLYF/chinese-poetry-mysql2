{
  "content": "大梁美酒斗千钱，欲饮常被饥窘煎。\n经时一滴不入口，漱齿费尽华池泉。\n昨日灵昌兵吏至，跪壶曾不候报笺。\n赤泥坼封倾瓦盎，母妻共尝婢流涎。\n邻家莆萄未结子，引蔓垂过高墙巅。\n当街卖杏已黄熟，独堆百颗充盘筵。\n老年牙疏不喜肉，况乃下箸无腥膻。\n空肠易醉易酩酊，倒头梦到上帝前。\n赐臣苍龙跨入月，不意正值姮娥眠。\n无人采顾傍玉兔，便取作腊下九天。\n拔毛为笔笔如椽，狂吟一扫一百篇。\n其间长句寄东郡，东郡太守终始贤。\n切莫汲竭滑公井，留酿此醑时我传。",
  "dynasty": "宋代",
  "id": 72994,
  "name": "李审言遗酒",
  "poet": {
    "desc": "梅尧臣（1002～1060）字圣俞，世称宛陵先生，北宋著名现实主义诗人。汉族，宣州宣城（今属安徽）人。宣城古称宛陵，世称宛陵先生。初试不第，以荫补河南主簿。50岁后，于皇祐三年（1051）始得宋仁宗召试，赐同进士出身，为太常博士。以欧阳修荐，为国子监直讲，累迁尚书都官员外郎，故世称“梅直讲”、“梅都官”。曾参与编撰《新唐书》，并为《孙子兵法》作注，所注为孙子十家著（或十一家著）之一。有《宛陵先生集》60卷，有《四部丛刊》影明刊本等。词存二首。",
    "id": 131,
    "image": "https://raw.githubusercontent.com/hujiaweibujidao/poetry/master/image/image_131.jpg",
    "name": "梅尧臣",
    "star": 0
  },
  "star": 1,
  "tags": []
}