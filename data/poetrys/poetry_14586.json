{
  "content": "深山荒松枝，雪压半离披。朱门青松树，万叶承清露。 \n露重色逾鲜，吟风似远泉。天寒香自发，日丽影常圆。 \n阴郊一夜雪，榆柳皆枯折。回首望君家，翠盖满琼花。 \n捧君青松曲，自顾同衰木。曲罢不相亲，深山头白人。",
  "dynasty": "唐代",
  "id": 14586,
  "name": "孤松吟酬浑赞善",
  "poet": {
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。",
    "id": 583,
    "image": "https://raw.githubusercontent.com/hujiaweibujidao/poetry/master/image/image_583.jpg",
    "name": "卢纶",
    "star": 0
  },
  "star": 1,
  "tags": []
}