{
  "content": "君去芳草绿，西峰弹玉琴。岂惟丘中赏，兼得清烦襟。 \n朝从山口还，出岭闻清音。了然云霞气，照见天地心。 \n玄鹤下澄空，翩翩舞松林。改弦扣商声，又听飞龙吟。 \n稍觉此身妄，渐知仙事深。其将炼金鼎，永矣投吾簪。",
  "dynasty": "唐代",
  "id": 6496,
  "name": "张山人弹琴",
  "poet": {
    "desc": "常建(708-765)，唐代诗人，字号不详，有说是邢台人或说长安（今陕西西安）人，开元十五年与王昌龄同榜进士，长仕宦不得意，来往山水名胜，过着一个很长时期的漫游生活。后移家隐居鄂渚。大历中，曾任盱眙尉。",
    "id": 443,
    "image": "https://raw.githubusercontent.com/hujiaweibujidao/poetry/master/image/image_443.jpg",
    "name": "常建",
    "star": 0
  },
  "star": 2,
  "tags": []
}