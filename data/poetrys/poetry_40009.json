{
  "content": "俯仰不能去，如逢旧友同。曾因春雪散，见在华山中。 \n何处有明月，访君听远风。相将归未得，各占石岩东。",
  "dynasty": "唐代",
  "id": 40009,
  "name": "友人亭松",
  "poet": {
    "desc": "[唐]（约公元八六七年前后在世）字武陵，（他书均以于邺、于武陵为二人，如：新唐书艺文志既录于武陵诗一卷，又有于邺诗一卷，全唐诗以于武陵为会昌时人，复以于邺为唐末人。此从唐才子传）杜曲人。",
    "id": 1474,
    "name": "于邺",
    "star": 0
  },
  "star": 1,
  "tags": []
}