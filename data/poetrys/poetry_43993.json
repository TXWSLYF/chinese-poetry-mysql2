{
  "content": "撑船碧江上，春日何迟迟。汀花最深处，拾得鸳鸯儿。 \n渔父无忧苦，水仙亦何别。眠在绿苇边，不知钓筒发。 \n樵叟无忧苦，地仙亦何别。茆屋岸花中，弄孙头似雪。 \n扣舷得新诗，茶煮桃花水。n5々数片帆，去去殊未已。 \n仁政无不及，乳獭将子行。谁家苦竹林，中有读书声。",
  "dynasty": "唐代",
  "id": 43993,
  "name": "上冯使君五首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}