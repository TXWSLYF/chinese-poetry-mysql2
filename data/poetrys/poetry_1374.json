{
  "content": "大鹏刷翮谢溟渤，青云万层高突出。下视秋涛空渺弥， \n旧处鱼龙皆细物。人生在世何容易，眼浊心昏信生死。 \n愿除嗜欲待身轻，携手同寻列仙事。",
  "dynasty": "唐代",
  "id": 1374,
  "name": "相和歌辞。善哉行",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}