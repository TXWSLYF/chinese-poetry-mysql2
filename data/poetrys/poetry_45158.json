{
  "content": "绳床欹坐任崩颓，双眼醒醒闭复开。日月更无闲里过， \n风骚时有静中来。天真自得生难舍，世幻谁惊死不回。 \n何处堪投此踪迹，水边晴去上高台。",
  "dynasty": "唐代",
  "id": 45158,
  "name": "静坐",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}