{
  "content": "叶底无风池面静。掬水佳人，拍破青铜镜。残月朦胧花弄影。新梳斜插乌云鬓。 \n拍索闷怀添酒兴。旋撷园蔬，随分成盘饤。说与翠微休急性。功名富贵皆前定。",
  "dynasty": "宋代",
  "id": 65185,
  "name": "蝶恋花（次长汀壁间韵）",
  "poet": {
    "desc": "滕甫，东阳人。后避宣仁太后父高遵甫讳，改名元发，字达道。生于天禧四年（1020）。皇祐五年（1053）进士。嘉祐四年（1059），官大理评事。召试，授太子中允、集贤校理。历御史中丞、翰林学士知开封府。出守郡。元祐五年（1090），以龙图阁学士知扬州，未至卒，年七十一。",
    "id": 2965,
    "name": "滕甫",
    "star": 0
  },
  "star": 1,
  "tags": []
}