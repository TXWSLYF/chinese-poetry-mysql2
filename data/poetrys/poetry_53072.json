{
  "content": "云窗雾阁春风透。蝶绕蜂围花气漏。恼人风味恰如梅，倚醉腰肢全是柳。 \n细传一曲情偏厚。淡扫两山缘底皱。归时好月已沈空，只有真香犹满袖。",
  "dynasty": "宋代",
  "id": 53072,
  "name": "玉楼春（文缜、倪巨济、王元衷、苏叔党宴张子实家。侍人贺全真妙绝一时）",
  "poet": {
    "desc": "向子諲(yīn)（1085-1152），字伯恭，号芗林居士，临江（今江西清江县）人。哲宗元符三年（1100）以荫补官。徽宗宣和间，累官京畿转运副使兼发运副使。高宗建炎处任迁江淮发运使。素与李纲善，李纲罢相，子湮也落职。起知潭州，次年金兵围潭州，子諲率军民坚守八日。绍兴中，累官户部侍郎，知平江府，因反对秦桧议和，落职居临江，其诗以南渡为界，前期风格绮丽，南渡后多伤时忧国之作。有《酒边词》二卷。",
    "id": 412,
    "name": "向子諲",
    "star": 0
  },
  "star": 1,
  "tags": []
}