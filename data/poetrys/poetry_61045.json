{
  "content": "此翁双手，顿闲处、且把香篝笼袖。西掖北门辞不要，肯要南柯太守。小小亭台，些些竹木，何必灵和柳。地行仙里，合推侬做班首。 \n取次著绝交书，续归田录，谁掣先生肘。莫遣朝衣梅醭了，留祝南山之寿。苍妓上厅，老僧封院，得似樗庵叟。虚名身后，生前且一杯酒。",
  "dynasty": "宋代",
  "id": 61045,
  "name": "念奴娇（和诚斋休致韵）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}