{
  "content": "又是秋残也，无聊意若何。客程江外远，归思夜深多。 \n岘首飞黄叶，湘湄走白波。仍闻汉都护，今岁合休戈。",
  "dynasty": "唐代",
  "id": 41550,
  "name": "秋残",
  "poet": {
    "desc": "[约公元九一五年前后在世]字大举，桂林人。生卒年均不详，不仕。入宋，寓居昭、贺间。与王元、廖融等交游唱和。《宫词》（一作《春残》）等诗最为当时所称。所作诗今存三首。",
    "id": 1486,
    "name": "翁宏",
    "star": 0
  },
  "star": 4,
  "tags": []
}