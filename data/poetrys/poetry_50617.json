{
  "content": "心蹙黄金缕，梢垂白玉团。孤芳不怕雪霜寒。先向百花头上、探春□。 \n傍水添清韵，横墙露粉颜。夜来和月起凭阑。认得暗香微度、有无间。",
  "dynasty": "宋代",
  "id": 50617,
  "name": "南歌子（二之二）",
  "poet": {
    "desc": "贺铸(1052～1125) 北宋词人。字方回，号庆湖遗老。汉族，卫州（今河南卫辉）人。宋太祖贺皇后族孙，所娶亦宗室之女。自称远祖本居山阴，是唐贺知章后裔，以知章居庆湖（即镜湖），故自号庆湖遗老。",
    "id": 399,
    "image": "https://raw.githubusercontent.com/hujiaweibujidao/poetry/master/image/image_399.jpg",
    "name": "贺铸",
    "star": 0
  },
  "star": 2,
  "tags": []
}