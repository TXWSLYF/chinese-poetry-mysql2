{
  "content": "少陵最高处，旷望极秋空。君山喷清源，脉散秦川中。 \n荷锸自成雨，由来非鬼工。如何盛明代，委弃伤豳风。 \n泾灞徒络绎，漆沮虚会同。东流滔滔去，沃野飞秋蓬。 \n大禹平水土，吾人得其宗。发机回地势，运思与天通。 \n早欲献奇策，丰财叙西戎。岂知年三十，未识大明宫。 \n卷尔出岫云，追吾入冥鸿。无为学惊俗，狂醉哭途穷。",
  "dynasty": "唐代",
  "id": 19254,
  "name": "登少陵原望秦中诸川太原王至德妙用有水术因用感叹",
  "poet": {
    "desc": "吕温（771～811） 字和叔，又字化光，唐河中（今永济市）人。德宗贞元十四年（798）进士，次年又中博学宏词科，授集贤殿校书郎。贞元十九年（803），得王叔文推荐任左拾遗。贞元二十年夏，以侍御史为入蕃副使，在吐蕃滞留经年。顺宗即位，王叔文用事，他因在蕃中，未能参与“永贞革新”。永贞元年 (805)秋，使还，转户部员外郎。历司封员外郎、刑部郎中。元和三年 (808)秋，因与宰相李吉甫有隙，贬道州刺史，后徙衡州，甚有政声，世称“吕衡州”。",
    "id": 1764,
    "image": "https://raw.githubusercontent.com/hujiaweibujidao/poetry/master/image/image_1764.jpg",
    "name": "吕温",
    "star": 0
  },
  "star": 1,
  "tags": []
}