{
  "content": "一个茅庵，三间七架。两畔更添两厦。倒坐双亭平分，扶阑两下。门前数十丘罢稏。塍外更百十株桑柘。一溪活水长流，余波及、蔬畦菜把。 \n便是招提与兰若。时钞疏乡园，看经村社。随分斗米相酬，镮钱相谢。便阙少亦堪借借。常收些、笋干蕨鲊。好年岁，更无兵无火，快活杀也。",
  "dynasty": "宋代",
  "id": 56384,
  "name": "别素质（请浙江僧嗣宗住庵）",
  "poet": {
    "desc": "王质，字华卿，太原祁人。五代祖通，字仲淹，隋末大儒，号文中子。通生福祚，终上蔡主簿。福祚生勉，登进士第，制策登科，位终宝鼎令。勉生怡，终渝州司户。怡生潜，扬州天长丞。质则潜之第五子。少负志操，以家世官卑，思立名于世，以大其门。寓居寿春，躬耕以养母，专以讲学为事，门人受业者大集其门。年甫强仕，不求闻达，亲友规之曰：“以华卿之才，取名位如俯拾地芥耳，安自苦于亹茸者乎？扬名显亲，非耕稼可致也。”质乃白于母，请赴乡举。",
    "id": 1415,
    "name": "王质",
    "star": 0
  },
  "star": 1,
  "tags": []
}