{
  "content": "上苑骅骝出，中宫诏命传。九天班锡礼，三相代劳年。 \n顾主声犹发，追风力正全。鸣珂龙阙下，喷玉凤池前。 \n四足疑云灭，双瞳比镜悬。为因能致远，今日表求贤。",
  "dynasty": "唐代",
  "id": 42287,
  "name": "敕赐三相马",
  "poet": {
    "desc": "生卒年不详。韶州曲江（今广东韶关）人。事迹见《新唐书·宰相世系表二下》。随以善赋称。《全唐诗》存诗2首。《文苑英华》卷一八九录其《早春送郎官出宰》诗1首，《全唐诗外编》据之收入(《全唐诗》卷七八一作袁求贤诗，恐误)。",
    "id": 1730,
    "name": "张随",
    "star": 0
  },
  "star": 1,
  "tags": []
}