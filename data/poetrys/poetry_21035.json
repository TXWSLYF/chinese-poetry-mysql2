{
  "content": "知君夜听风萧索，晓望林亭雪半糊。撼落不教封柳眼， \n扫来偏尽附梅株。敲扶密竹枝犹亚，煦暖寒禽气渐苏。 \n坐觉湖声迷远浪，回惊云路在长途。钱塘湖上蘋先合， \n梳洗楼前粉暗铺。石立玉童披鹤氅，台施瑶席换龙须。 \n满空飞舞应为瑞，寡和高歌只自娱。莫遣拥帘伤思妇， \n且将盈尺慰农夫。称觞彼此情何异，对景东西事有殊。 \n镜水绕山山尽白，琉璃云母世间无。",
  "dynasty": "唐代",
  "id": 21035,
  "name": "酬乐天雪中见寄",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}