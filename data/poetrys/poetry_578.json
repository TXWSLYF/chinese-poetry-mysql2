{
  "content": "闲朝向晓出帘栊，茗宴东亭四望通。远眺城池山色里， \n俯聆弦管水声中。幽篁引沼新抽翠，芳槿低檐欲吐红。 \n坐久此中无限兴，更怜团扇起清风。",
  "dynasty": "唐代",
  "id": 578,
  "name": "东亭茶宴",
  "poet": {
    "desc": "字号、里居、生平均不详，唐代中后期女诗人。善诗，早寡，无兄弟，奉母以生，与尚宫五宋（宋若昭五姐妹）齐名。德宗尝召入宫，与侍臣赓和，赏赉甚厚。入宫不久，既以奉养老母为由，上疏乞归。《全唐诗》存诗四首，她的诗大都从容雅静，而不故为炫耀。其中一首为应制诗也无非是“文物盛中朝，圣祚山歌固”那一套，缺乏生气。乐府《关山月》作边塞之声，有须眉气。《惜花吟》和《东亭茶宴》书宫人生活写照，值得一读。",
    "id": 2110,
    "name": "鲍君徽",
    "star": 0
  },
  "star": 1,
  "tags": []
}