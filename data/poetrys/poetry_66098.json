{
  "content": "海棠枝上东风软。荡霁色、烟光弄暖。双双燕子归来晚。零落红香过半。琵琶泪揾青衫浅。念事与、危肠易断。馀酲未解扶头懒。屏里潇湘梦远。",
  "dynasty": "宋代",
  "id": 66098,
  "name": "杏花天（春思）",
  "poet": {
    "desc": "谢懋，字勉仲，号静寄居士，洛阳（今属河南）人。工乐府，闻名于当时。卒于孝宗末年。有《静寄居士乐府》二卷，不传；今有赵万里辑本，存词十四首。",
    "id": 730,
    "name": "谢懋",
    "star": 0
  },
  "star": 1,
  "tags": []
}