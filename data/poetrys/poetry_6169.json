{
  "content": "真人居阆风，时奏清商音。听者即王母，泠泠和瑟琴。 \n坐对三花枝，行随五云阴。天长昆仑小，日久蓬莱深。 \n上由玉华宫，下视首阳岑。神州亦清净，要自有浮沉。 \n恻恻苦哉行，呱呱游子吟。庐山逢若士，思欲化黄金。 \n雨雪没太山，谁能无归心。逍遥在云汉，可以来相寻。",
  "dynasty": "唐代",
  "id": 6169,
  "name": "升天行贻卢六健",
  "poet": {
    "desc": "储光羲（约706—763）唐代官员，润州延陵人，祖籍兖州。田园山水诗派代表诗人之一。开元十四年（726年）举进士，授冯翊县尉，转汜水、安宣、下邽等地县尉。因仕途失意，遂隐居终南山。后复出任太祝，世称储太祝，官至监察御史。安史之乱中，叛军攻陷长安，被俘，迫受伪职。乱平，自归朝廷请罪，被系下狱，有《狱中贻姚张薛李郑柳诸公》诗，后贬谪岭南。江南储氏多为光羲公后裔，尊称为“江南储氏之祖”。",
    "id": 22,
    "image": "https://raw.githubusercontent.com/hujiaweibujidao/poetry/master/image/image_22.jpg",
    "name": "储光羲",
    "star": 0
  },
  "star": 5,
  "tags": []
}