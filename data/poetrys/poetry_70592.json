{
  "content": "酒色财气\n常醉后方何碍，不醉时有甚思。糟腌两个功名字，醅淹千古兴亡事，曲埋万丈虹霓志。不达时皆笑屈原非，但知音尽说陶潜是。\n花尚有重开日，人决无再少年。恰情欢春昼红妆面，正情浓夏日双飞燕，早情疏秋暮合欢扇。武陵溪引入鬼门关，楚阳台驾到森罗殿。\n绿珠娇人无比，石崇富祸有余。全家儿老幼遭诛戮，半合儿帑藏无金玉，两般儿景物伤情绪。暗尘埋锦步障花边，乱蝉鸣金谷园中树。\n形骸随红尘化，功名向青史标。七英雄事业真堪笑，六豪王踪迹平如扫，两下里争战图前闹。一壁厢淡烟衰草霸王城，一壁厢西风落日高皇庙。",
  "dynasty": "元代",
  "id": 70592,
  "name": "【仙吕】寄生草_酒色财气常",
  "poet": {
    "desc": "范康[约公元一二九四年前后在世]字子安，元朝杭州人。（疑郎范居中之父，号玉壶）生卒年均不详，约元世祖至元末前后在世。明性理善，讲解能词章，通音律，因王伯成有李太白贬夜郎，乃编杜子美游曲江以配之，又作竹叶舟一剧，（均录鬼簿）今犹存。而游曲江则佚。太和正音谱评为“竹里鸣泉”。",
    "id": 2893,
    "name": "范康",
    "star": 0
  },
  "star": 2,
  "tags": []
}