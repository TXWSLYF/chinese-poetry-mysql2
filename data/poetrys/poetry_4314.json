{
  "content": "怀玉泉，恋仁者，寂灭真心不可见，空留影塔嵩岩下。 \n宝王四海转千轮，金昙百粒送分身。山中二月娑罗会， \n虚呗遥遥愁思人。我念过去微尘劫，与子禅门同正法。 \n虽在神仙兰省间，常持清净莲花叶。来亦好，去亦好， \n了观车行马不移，当见菩提离烦恼。",
  "dynasty": "唐代",
  "id": 4314,
  "name": "送考功武员外学士使嵩山署舍利塔",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}