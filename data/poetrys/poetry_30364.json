{
  "content": "路始阴山北，迢迢雨雪天。长城人过少，沙碛马难前。 \n日入流沙际，阴生瀚海边。刀镮向月动，旌纛冒霜悬。 \n逐兽孤围合，交兵一箭传。穹庐移斥候，烽火绝祁连。 \n汉将行持节，胡儿坐控弦。明妃的回面，南送使君旋。",
  "dynasty": "唐代",
  "id": 30364,
  "name": "送和北虏使",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}