{
  "content": "桂树绿层层，风微烟露凝。檐楹衔落月，帏幌映残灯。 \n蕲簟曙香冷，越瓶秋水澄。心闲即无事，何异住山僧。 \n残月皓烟露，掩门深竹斋。水虫鸣曲槛，山鸟下空阶。 \n清镜晓看发，素琴秋寄怀。因知北窗客，日与世情乖。",
  "dynasty": "唐代",
  "id": 28026,
  "name": "晨起二首（后首一题作山斋秋晚）",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}