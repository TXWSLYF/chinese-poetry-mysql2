{
  "content": "濯锦江头，羞杀艳桃秾李。纵赵昌、丹青难比。晕轻红，留浅素，千娇百媚。照绿水。恰如下临鸾镜，妃子弄妆犹醉。 \n诗笔因循，不晓少陵深意。但满眼、伤春珠泪。燕来时，莺啼处，年年憔悴。便除是。秉烛凭阑吟赏，莫教夜深花睡。",
  "dynasty": "宋代",
  "id": 65310,
  "name": "踏青游",
  "poet": {
    "desc": "陈名恺，字济公，婺州永康人。治平四年（1067）进士。元符三年（1100）卒，年六十六。岳珂跋称为陈济翁墓志铭，疑是其人。",
    "id": 2493,
    "name": "陈济翁",
    "star": 0
  },
  "star": 1,
  "tags": []
}