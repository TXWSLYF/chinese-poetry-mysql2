{
  "content": "一宵风雨送春归。绿暗红稀。画楼整日无人到，与谁同捻花枝。门外蔷薇开也，枝头梅子酸时。 \n\n玉人应是数归期。翠敛愁眉。塞鸿不到双鱼远，叹楼前、流水难西。新恨欲题红叶，东风满院花飞。\n\n",
  "dynasty": "宋代",
  "id": 69004,
  "name": "风入松（春晚）",
  "poet": {
    "desc": "康与之字伯可，号顺庵，洛阳人，居滑州（今河南滑县）。生平未详。陶安世序其词，引与之自言：“昔在洛下，受经传于晁四丈以道，受书法于陈二丈叔易。”建炎初，高宗驻扬州，与之上《中兴十策》，名振一时。秦桧当国，附桧求进，为桧门下十客之一，监尚书六部门，专应制为歌词。绍兴十七年（1147），擢军器监，出为福建安抚司主管机宜文字。桧死，除名编管钦州。二十八年，移雷州，再移新州牢城，卒。",
    "id": 202,
    "image": "https://raw.githubusercontent.com/hujiaweibujidao/poetry/master/image/image_202.jpg",
    "name": "康与之",
    "star": 0
  },
  "star": 2,
  "tags": []
}