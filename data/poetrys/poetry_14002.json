{
  "content": "幼为逃难者，才省用兵初。去国三苗外，全生四纪馀。 \n老头亲帝里，归处失吾庐。逝水犹呜咽，祥云自卷舒。 \n正郎曾首拜，亚尹未平除。几变陶家柳，空传魏阙书。 \n思凌天际鹤，言甚辙中鱼。玉立知求己，金声乍起予。 \n在朝鱼水分，多病雪霜居。忽报阳春曲，纵横恨不如。",
  "dynasty": "唐代",
  "id": 14002,
  "name": "酬舍弟牟秋日洛阳官舍寄怀十韵",
  "poet": {
    "desc": "窦常（746~825），字中行，平陵（今陕西咸阳西北）人，郡望扶风（今陕西兴平东南）。大历十四年，登进士第。贞元十四年，为淮南节度使杜佑节度参谋，后历泉州府从事，由协律郎迁监察御史里行。元和中，佐薛苹、李众湖南幕，为团练判官、副使。入朝为侍御史、水部员外郎。八年出为朗州刺史，转夔、江、抚三州刺史，后除国子祭酒致仕。诗入《窦氏联珠集》，《全唐诗》存诗26首。与其兄弟牟、群、庠和巩并称“五窦”。► 26篇诗文",
    "id": 3045,
    "name": "窦常",
    "star": 0
  },
  "star": 1,
  "tags": []
}