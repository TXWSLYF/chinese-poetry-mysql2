{
  "content": "只讹些子缘，应耗没多光。 \n臂鹰健卒悬毡帽，骑马佳人卷画衫。 \n每过私第邀看鹤，长著公裳送上驴。 \n名纸毛生五门下，家僮骨立六街中。 \n云间闹铎骡驼至，雪里残骸虎拽来。 \n树上咨诹批颊鸟，窗间壁驳叩头虫。 \n莫欺零落残牙齿，曾吃红绫饼餤来。 \n渡水蹇驴双耳直，避风羸仆一肩高。 \n高据襄阳播盛名，问人人道是诗星。 \n凉雨打低残菡萏，急风吹散小蜻蜓。",
  "dynasty": "唐代",
  "id": 39467,
  "name": "句",
  "poet": {
    "desc": "[约公元九o二年前后在世]字子善，范阳人。生卒年均不详，约唐昭宗天复中前后在世。天才卓绝，为诗师薛能，词意入僻，不尚织巧，多壮健语，为人所嗤。",
    "id": 1967,
    "name": "卢延让",
    "star": 0
  },
  "star": 1,
  "tags": []
}