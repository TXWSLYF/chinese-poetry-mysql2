{
  "content": "年华开早律，霁色荡芳晨。城阙千门晓，山河四望春。 \n御沟通太液，戚里对平津。宝瑟调中妇，金罍引上宾。 \n剧谈推曼倩，惊坐揖陈遵。意气一言合，风期万里亲。 \n自惟安直道，守拙忌因人。谈器非先木，图荣异后薪。 \n揶揄惭路鬼，憔悴切波臣。玄草终疲汉，乌裘几滞秦。 \n生涯无岁月，岐路有风尘。还嗟太行道，处处白头新。",
  "dynasty": "唐代",
  "id": 4004,
  "name": "春日离长安客中言怀（一作春霁早行）",
  "poet": {
    "desc": "骆宾王（约619—约687年）字观光，汉族，婺州义乌人（今浙江义乌）。唐初诗人，与王勃、杨炯、卢照邻合称“初唐四杰”。又与富嘉谟并称“富骆”。高宗永徽中为道王李元庆府属，历武功、长安主簿，仪凤三年，入为侍御史，因事下狱，次年遇赦，调露二年除临海丞，不得志，辞官。有集。骆宾王于武则天光宅元年，为起兵扬州反武则天的徐敬业作《代李敬业传檄天下文》，敬业败，亡命不知所之，或云被杀，或云为僧。",
    "id": 714,
    "image": "https://raw.githubusercontent.com/hujiaweibujidao/poetry/master/image/image_714.jpg",
    "name": "骆宾王",
    "star": 0
  },
  "star": 2,
  "tags": []
}