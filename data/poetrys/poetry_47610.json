{
  "content": "戍楼吹角起征鸿，猎猎寒旌背晚风。\n千里暮烟愁不尽，一川秋草恨无穷。\n山河惨澹关城闭，人物萧条市井空。\n只此旅魂招未得，更堪回首夕阳中。",
  "dynasty": "唐代",
  "id": 47610,
  "name": "边上·戍楼吹角起",
  "poet": {
    "desc": "张泌，字子澄，唐末重要作家，生卒年约与韩偓(842-914)相当。",
    "id": 688,
    "image": "https://raw.githubusercontent.com/hujiaweibujidao/poetry/master/image/image_688.jpg",
    "name": "张泌",
    "star": 0
  },
  "star": 5,
  "tags": []
}