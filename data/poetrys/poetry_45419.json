{
  "content": "曹溪入室人，终老甚难群。四十馀年内，青山与白云。 \n松和巢鹤看，果共野猿分。海外僧来说，名高自小闻。",
  "dynasty": "唐代",
  "id": 45419,
  "name": "赠南岳玄泰布衲",
  "poet": {
    "desc": "[唐]（约公元八九六年前后在世）俗姓、里居、生卒年均不详，约唐昭宗乾宁中前后在世。居屏风岩。与沈彬为诗友。栖蟾所作诗，今存十二首。（见《全唐诗》）",
    "id": 772,
    "name": "栖蟾",
    "star": 0
  },
  "star": 1,
  "tags": []
}