{
  "content": "　　乐心儿比目连枝，肯意儿新婚燕尔。画船开抛闪的人独自，遥望关西店儿。\n黄河水流不尽心事，中条山隔不断相思。当记得夜深沉，人静情，自来时。来时\n节三两句话，去时节一篇诗，记在人心窝儿里直到死。",
  "dynasty": "元代",
  "id": 70027,
  "name": "【中吕】醉高歌过红绣鞋　寄金莺儿",
  "poet": {
    "desc": "贾固，元（约公元一三六八年前后在世）字伯坚，山东沂州人。生卒年均不详，约明太祖洪武初前后在世。工散曲。官至中书左参政事。",
    "id": 939,
    "name": "贾固",
    "star": 0
  },
  "star": 1,
  "tags": []
}