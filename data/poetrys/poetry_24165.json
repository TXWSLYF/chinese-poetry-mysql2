{
  "content": "晓色临双阙，微臣礼位陪。远惊龙凤睹，谁识冕旒开。 \n蔼蔼千年盛，颙颙万国来。天文标日月，时令布云雷。 \n迥出黄金殿，全分白玉台。雕虫竟何取，瞻恋不知回。",
  "dynasty": "唐代",
  "id": 24165,
  "name": "谒见日将至双阙",
  "poet": {
    "desc": "薛存诚，字资明，唐河中宝鼎（治今山西万荣县西南宝鼎）人，贞元元年进士，生卒年不详。薛存诚父薛胜，能文，曾作《拔河赋》，因有文采，风行一时。薛存诚受家庭的熏陶，自幼好学，长于诗赋。他于贞元年间(785— 804年)中进士，初任节度使府幕僚，后入朝为监察御史，兼管馆驿。不久转调殿中侍御史，后又迁度支员外郎、御史中丞。",
    "id": 2498,
    "name": "薛存诚",
    "star": 0
  },
  "star": 1,
  "tags": []
}