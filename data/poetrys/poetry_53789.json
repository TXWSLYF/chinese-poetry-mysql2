{
  "content": "抚床多感慨，白发困风烟。出门有碍，更堪寒暮雪飞天。君弃一盂一衲，奔走五湖清海，杯度不乘船。来访山中友，□□□□竿。 \n看人间，谁得似，谪仙闲。生涯不问，留情多在酒杯间。剪烛西风谈笑，零落一尊相对，不觉已更残。回首功名事，笺记谢任安。",
  "dynasty": "宋代",
  "id": 53789,
  "name": "水调歌头（与小饮）",
  "poet": {
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。",
    "id": 241,
    "name": "吕渭老",
    "star": 0
  },
  "star": 1,
  "tags": []
}