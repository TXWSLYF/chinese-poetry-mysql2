{
  "content": "喜友称高儒，旷怀美无度。近为东田诱，遂耽西山趣。 \n庭有介隐心，得无云泉误。府公中司贵，频贻咫尺素。 \n郡佐仙省高，亦赠琼瑶句。诮兹长往志，纡彼独游步。 \n禅子方外期，梦想山中路。艰难亲稼穑，晨夕苦烟雾。 \n曷若孟尝门，日荣国士遇。铿锵聆绮瑟，攀折迩琼树。 \n幽践随鹿麋，久期怨蟾兔。情同不系舟，有迹道所恶。",
  "dynasty": "唐代",
  "id": 43274,
  "name": "奉和薛员外谊赠汤评事衡反招隐之迹兼见寄十二韵",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}