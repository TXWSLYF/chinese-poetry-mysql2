{
  "content": "由来那敢议轻肥，散发行歌自采薇。逋客未能忘野兴， \n辟书翻遣脱荷衣。家中匹妇空相笑，池上群鸥尽欲飞。 \n更乞大贤容小隐，益看愚谷有光辉。",
  "dynasty": "唐代",
  "id": 13235,
  "name": "献薛仆射",
  "poet": {
    "desc": "秦系[唐]约唐玄宗开元八年至宪宗元和五年间在世（即约公元七二o午至八一o年间在世）字公绪，越州会稽人。年八十余岁。系著有诗集一卷，《新唐书艺文志》传于世。",
    "id": 2575,
    "name": "秦系",
    "star": 0
  },
  "star": 1,
  "tags": []
}