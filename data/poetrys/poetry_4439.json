{
  "content": "闻君汤井至，潇洒憩郊林。拂曙携清赏，披云觏绿岑。 \n欢言游览意，款曲望归心。是日期佳客，同山忽异寻。 \n桃花迂路转，杨柳间门深。泛舟伊水涨，系马香树阴。 \n繁弦弄水族，娇吹狎沙禽。春满汀色媚，景斜岚气侵。 \n怀仁殊未远，重德匪专临。来藻敷幽思，连词报所钦。",
  "dynasty": "唐代",
  "id": 4439,
  "name": "奉酬韦祭酒自汤还都经龙门北溪庄见贻之作",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}