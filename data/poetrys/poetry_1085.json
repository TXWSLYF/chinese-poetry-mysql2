{
  "content": "巫山峰十二，环合隐昭回。俯眺琵琶峡，平看云雨台。 \n古槎天外倚，瀑水日边来。何忽啼猿夜，荆王枕席开。 \n神女向高唐，巫山下夕阳。裴回作行雨，婉娈逐荆王。 \n电影江前落，雷声峡外长。霁云无处所，台馆晓苍苍。",
  "dynasty": "唐代",
  "id": 1085,
  "name": "乐府杂曲。鼓吹曲辞。巫山高二首",
  "poet": {
    "desc": "沈佺期，字云卿，相州内黄人。善属文，尤长七言之作。擢进士第。长安中，累迁通事舍人，预修《三教珠英》，转考功郎给事中。坐交张易之，流驩州。稍迁台州录事参军。神龙中，召见，拜起居郎，修文馆直学士，历中书舍人，太子少詹事。开元初卒。建安后，讫江左，诗律屡变，至沈约、庾信，以音韵相婉附，属对精密，及佺期与宋之问，尤加靡丽。回忌声病，约句准篇，如锦绣成文，学者宗之，号为沈宋。语曰：苏李居前，沈宋比肩。集十卷，今编诗三卷。",
    "id": 494,
    "image": "https://raw.githubusercontent.com/hujiaweibujidao/poetry/master/image/image_494.jpg",
    "name": "沈佺期",
    "star": 0
  },
  "star": 1,
  "tags": []
}