{
  "content": "大旱山岳燋，密云复无雨。南方瘴疠地，罹此农事苦。 \n封内必舞雩，峡中喧击鼓。真龙竟寂寞，土梗空俯偻。 \n吁嗟公私病，税敛缺不补。故老仰面啼，疮痍向谁数。 \n暴尪或前闻，鞭巫非稽古。请先偃甲兵，处分听人主。 \n万邦但各业，一物休尽取。水旱其数然，尧汤免亲睹。 \n上天铄金石，群盗乱豺虎。二者存一端，愆阳不犹愈。 \n昨宵殷其雷，风过齐万弩。复吹霾翳散，虚觉神灵聚。 \n气暍肠胃融，汗滋衣裳污。吾衰尤拙计，失望筑场圃。",
  "dynasty": "唐代",
  "id": 10657,
  "name": "雷",
  "poet": {
    "desc": "杜甫（712－770），字子美，自号少陵野老，世称“杜工部”、“杜少陵”等，汉族，河南府巩县（今河南省巩义市）人，唐代伟大的现实主义诗人，杜甫被世人尊为“诗圣”，其诗被称为“诗史”。杜甫与李白合称“李杜”，为了跟另外两位诗人李商隐与杜牧即“小李杜”区别开来，杜甫与李白又合称“大李杜”。他忧国忧民，人格高尚，他的约1400余首诗被保留了下来，诗艺精湛，在中国古典诗歌中备受推崇，影响深远。759-766年间曾居成都，后世有杜甫草堂纪念。",
    "id": 474,
    "image": "https://raw.githubusercontent.com/hujiaweibujidao/poetry/master/image/image_474.jpg",
    "name": "杜甫",
    "star": 0
  },
  "star": 2,
  "tags": []
}