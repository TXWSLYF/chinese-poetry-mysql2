{
  "content": "□□春□，□画□□处。十里红莲照歌舞。望鳌山天际，宝篆翻空，看未了，涌出珠宫贝宇。 \n锦江桥那畔，罗绮重重，曲巷深坊暗香度。玉相辉，花并艳，明月随人，归去也，零落珠玑翠羽。先如许、风光更元宵，算却好、图将凤城夸去。",
  "dynasty": "宋代",
  "id": 56847,
  "name": "洞仙歌（元宵词）",
  "poet": {
    "desc": "丘崈(1135-1208) 南宋将领。字宗卿，江阴（今属江苏）人。",
    "id": 1102,
    "name": "丘崈",
    "star": 0
  },
  "star": 1,
  "tags": []
}