{
  "content": "寒绡素壁，露华浓、群玉峰峦如洗。明镜池开秋水净，冷浸一天空翠。荷芸波生，菰蒲风动，惊起鱼龙戏。山河影里，十分光照人世。 \n谁似老子痴顽，胡床欹坐，自引壶觞醉。醉里悲歌歌未彻，屋角乌飞星坠。对影三人，停杯一问，谁解骑鲸意。玉京何处，翠楼空锁十二。",
  "dynasty": "宋代",
  "id": 53511,
  "name": "念奴娇",
  "poet": {
    "desc": "元干出身书香门第。其父名动，进士出身，官至龙图阁直学士，能诗。张元干受其家风影响，从小聪明好学，永泰的寒光阁、水月亭是他幼年生活和读书处。十四五岁随父亲至河北官廨（在临漳县）已能写诗，常与父亲及父亲的客人唱和，人称之“敏悟”。",
    "id": 120,
    "image": "https://raw.githubusercontent.com/hujiaweibujidao/poetry/master/image/image_120.jpg",
    "name": "张元干",
    "star": 0
  },
  "star": 1,
  "tags": []
}