{
  "content": "菊花细雨。萧萧红蓼汀渚。景物渐幽，风致如许。秋未暮。又值吾初度。 \n看天宇。正澄清欲往，登高未也，红尘当面飞舞。几人吊古。乌帽牢收取。短发还羞觑。遐寿身、近五云深处。",
  "dynasty": "宋代",
  "id": 58931,
  "name": "垂丝钓（九月七日自寿）",
  "poet": {
    "desc": "陈亮（1143—1194）原名汝能，后改名陈亮，字同甫，号龙川，婺州永康（今属浙江）人。婺州以解头荐，因上《中兴五论》，奏入不报。孝宗淳熙五年，诣阙上书论国事。后曾两次被诬入狱。绍熙四年光宗策进士第一，状元。授签书建康府判官公事，未行而卒，谥号文毅。所作政论气势纵横，词作豪放，有《龙川文集》《龙川词》，宋史有传。",
    "id": 244,
    "image": "https://raw.githubusercontent.com/hujiaweibujidao/poetry/master/image/image_244.jpg",
    "name": "陈亮",
    "star": 0
  },
  "star": 2,
  "tags": []
}