{
  "content": "有田不得耕，身卧辽阳城。\n梦中稻花香，觉后战血腥。\n汉武在深殿，唯思廓寰瀛。\n中原半烽火，比屋皆点行。\n边土无膏腴，闲地何必争。\n徒令执耒者，刀下死纵横。",
  "dynasty": "唐代",
  "id": 47466,
  "name": "古边卒思归",
  "poet": {
    "desc": "司马扎，生卒年里贯均未详，唐宣宗大中（847~858）前后在世。曾登进士第，有诗名，与储嗣宗友善。著有《司马先辈集》，《全唐诗》。",
    "id": 525,
    "name": "司马扎",
    "star": 0
  },
  "star": 1,
  "tags": []
}