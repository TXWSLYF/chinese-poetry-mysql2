{
  "content": "东吴远别客西秦，怀旧伤时暗洒巾。满野多成无主冢， \n防边半是异乡人。山河再阔千馀里，城市曾经一百春。 \n闲与将军议戎事，伊兰犹未绝胡尘。 \n蹉跎远入犬羊中，荏苒将成白首翁。三楚田园归未得， \n五原岐路去无穷。天垂大野雕盘草，月落孤城角啸风。 \n难问开元向前事，依稀犹认隗嚣宫。",
  "dynasty": "唐代",
  "id": 33096,
  "name": "成纪书事二首",
  "poet": {
    "desc": "许棠（生卒年不详），字文化，唐代诗人。咸通十二年，进士及第，曾为江宁丞。后辞官，潦倒以终，为“咸通十哲”之一。",
    "id": 1849,
    "name": "许棠",
    "star": 0
  },
  "star": 1,
  "tags": []
}