{
  "content": "晨午殊丰足，伊何挠肺肠。形容侵老病，山水忆韬藏。 \n必谢金台去，还携铁锡将。东林露坛畔，旧对白莲房。 \n毕竟拟何求，随缘去住休。天涯游胜境，海上宿仙洲。 \n梦好寻无迹，诗成旋不留。从他笑轻事，独自忆庄周。",
  "dynasty": "唐代",
  "id": 44688,
  "name": "渚宫自勉二首",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}