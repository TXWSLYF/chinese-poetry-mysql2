{
  "content": "病翁将耳顺，牙齿落、鬓毛疏。也惭愧君恩，放还田舍，免诣公车。儿时某丘某水，到如今、老矣可樵渔。宝马华轩无分，蹇驴破帽如初。 \n浮名箕斗竟成虚。磨折总因渠。帝锡余别号，江湖聱叟，山泽仙＿。樽前未宜感慨，事犹须、看岁晏如何。卫武耄年作戒，伏生九十传书。",
  "dynasty": "宋代",
  "id": 61061,
  "name": "木兰花慢（癸卯生日）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}