{
  "content": "乐天歌咏有遗编，留在东林伴白莲。百尺典坟随丧乱， \n一家风雅独完全。常闻荆渚通侯论，果遂吴都使者传。 \n仰贺斯文归朗鉴，永资声政入薰弦。",
  "dynasty": "唐代",
  "id": 45086,
  "name": "贺行军太傅得《白氏东林集》",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 2,
  "tags": []
}