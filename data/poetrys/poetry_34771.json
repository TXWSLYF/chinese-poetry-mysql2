{
  "content": "国东王气凝蒲关，楼台帖出晴空间。紫烟横捧大舜庙， \n黄河直打中条山。地锁咽喉千古壮，风传歌吹万家闲。 \n来来去去身依旧，未及潘年鬓已斑。",
  "dynasty": "唐代",
  "id": 34771,
  "name": "蒲关西道中作",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}