{
  "content": "南宫初开律，金风已戒凉。拜陵将展敬，车辂俨成行。 \n士庶观祠礼，公卿习旧章。郊原佳气引，园寝瑞烟长。 \n卤簿辞丹阙，威仪列太常。圣心何所寄，惟德在无忘。",
  "dynasty": "唐代",
  "id": 41940,
  "name": "仲秋太常寺观公辂车拜陵",
  "poet": {
    "desc": "一作苗重芳。世次无考。《全唐诗》收其省试诗《仲秋太常寺观公辂车拜陵》1首，出《文苑英华》卷一八九。",
    "id": 2433,
    "name": "苗仲方",
    "star": 0
  },
  "star": 1,
  "tags": []
}