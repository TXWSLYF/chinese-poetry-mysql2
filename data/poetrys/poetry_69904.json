{
  "content": "故园一千里，孤帆数日程，倚篷窗自叹漂泊命。城头鼓声，江心浪声，山顶\n钟声。一夜梦难成，三处愁相并。　田家乐四首\n　　黍稷秋收厚，桑麻春事好，妇随夫唱儿孙孝。线鸡长膘，绵羊下羔，丝茧成\n缲。人说仕途荣，我爱田家乐。\n　　寒暑□□□，□□□□□，□□□□□□。□□□□□，萝卜酱鹿，□□\n□烧。人说仕途荣，我爱田爱乐。\n　　东疃沽新酿，西村邀故交，麦场上醉倒呵呵笑。衅都摔腰，王留上标，伴哥\n踏撬。人说仕途荣，我爱田家乐。\n　　柳下三椽厦，门前独木桥，客来款曲谁家乐。浮瓜浸桃，蒸梨酿枣，烙饼槌\n糕。人说仕途荣，我爱田家乐。",
  "dynasty": "元代",
  "id": 69904,
  "name": "【双调】庆东原　京口夜泊",
  "poet": {
    "desc": "汤舜民，元末明初戏曲作家，号菊庄，字、生卒年、生平事迹均不详，象山（今属浙江）人。补本县吏，非其志也。后落魄江湖间。好滑稽，与贾仲明交久而不衰。文皇帝在燕邸时，宠遇甚厚，永乐间恩赍常及。所作乐府、套数、小令极多，语皆工巧，江湖盛传之。所撰杂剧2种：《瑞仙亭》、《娇红记》，惜已佚。朱权《太和正音谱》评其词曲格势，喻如“锦屏春风”。",
    "id": 3096,
    "name": "汤舜民",
    "star": 0
  },
  "star": 2,
  "tags": []
}