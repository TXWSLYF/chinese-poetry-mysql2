{
  "content": "荻花芦叶满溪流，一簇笙歌在水楼。金管曲长人尽醉， \n玉簪恩重独生愁。女萝力弱难逢地，桐树心孤易感秋。 \n莫怪当欢却惆怅，全家欲上五湖舟。",
  "dynasty": "唐代",
  "id": 32571,
  "name": "碧寻宴上有怀知己",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 3,
  "tags": []
}