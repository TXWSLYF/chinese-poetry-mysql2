{
  "content": "扰扰一京尘，何门是了因。万重千叠嶂，一去不来人。 \n鸟道春残雪，萝龛昼定身。寥寥石窗外，天籁动衣巾。",
  "dynasty": "唐代",
  "id": 45004,
  "name": "怀终南僧",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}