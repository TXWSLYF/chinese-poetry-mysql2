{
  "content": "朝阳晴照绿杨烟，一别通波十七年。 \n应有旧枝无处觅，万株风里卓旌旃。 \n晴垂芳态吐牙新，雨摆轻条湿面春。 \n别有出墙高数尺，不知摇动是何人。 \n暖梳簪朵事登楼，因挂垂杨立地愁。 \n牵断绿丝攀不得，半空悬着玉搔头。 \n西园高树后庭根，处处寻芳有折痕。 \n终忆旧游桃叶舍，一株斜映竹篱门。 \n刘白苏台总近时，当初章句是谁推。 \n纤腰舞尽春杨柳，未有侬家一首诗。",
  "dynasty": "唐代",
  "id": 30783,
  "name": "柳枝词五首",
  "poet": {
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。",
    "id": 947,
    "name": "薛能",
    "star": 0
  },
  "star": 1,
  "tags": []
}