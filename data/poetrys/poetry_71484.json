{
  "content": "大雪北风催，家家贫白屋。\n玉树犹难伸，压倒千竿竹。\n高节志凌云，不敢当滕六。\n君子本虚心，甘自低头伏。\n无复绿猗猗，何如在淇澳？\n寒林尽白封，奚第琅玕独。\n寒梅也不禁，何只君瑟缩？\n读书小窗前，不见青矗矗。\n搦管坐空斋，不听声谡谡。\n缅怀文典可，佳画添几幅。\n更思僵卧人，岂只食无肉。",
  "dynasty": "清代",
  "fanyi": "注释\n\n滕六：téng liù/lù，传说中雪神名，也叫“封六”，此用以指雪。\n寒林：秋冬之林。\n奚第：何只，哪里仅仅。\n琅玕：翠竹的美称。\n矗矗：chùchù，高峻貌。重叠貌。\n搦管：nuòguǎn，指提笔作文。搦，持、拿；管，指毛笔。\n斋：zhāi，屋舍，常指书房、学舍。\n谡谡：sùsù，∶象声词，形容风声呼呼作响。\n文典：wéndiǎn，文籍典册。",
  "id": 71484,
  "name": "薛宝钗·雪竹",
  "poet": {
    "id": 0,
    "name": "环山樵",
    "star": 0
  },
  "star": 12,
  "tags": [
    "写雪",
    "咏物",
    "竹子"
  ]
}