{
  "content": "水剪双眸雾剪衣，当筵一曲媚春辉。潇湘夜瑟怨犹在， \n巫峡晓云愁不稀。皓齿乍分寒玉细，黛眉轻蹙远山微。 \n渭城朝雨休重唱，满眼阳关客未归。",
  "dynasty": "唐代",
  "id": 42758,
  "name": "赠歌姬",
  "poet": {
    "desc": "崔仲容，女诗人。生平无考。《全唐诗》存诗3首、断句8，其中3首诗出《又玄集》卷下、《才调集》卷一〇，残句皆出《吟窗杂录》卷三〇。事迹见《又玄集》卷下。",
    "id": 2834,
    "name": "崔仲容",
    "star": 0
  },
  "star": 1,
  "tags": []
}