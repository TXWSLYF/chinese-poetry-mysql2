{
  "content": "贤相称邦杰，清流举代推。公才掩诸夏，文体变当时。 \n宾吊翻成鹤，人亡惜喻龟。洛阳今纸贵，犹写太冲词。 \n赠秩徽章洽，求书秘草成。客随朝露尽，人逐夜舟惊。 \n蒿里衣冠送，松门印绶迎。谁知杨伯起，今日重哀荣。",
  "dynasty": "唐代",
  "id": 3032,
  "name": "范阳王挽词二首",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}