{
  "content": "雪霏霏，风凛凛，玉郎何处狂饮？醉时想得纵风流， \n罗帐香帏鸳寝¤ \n春朝秋夜思君甚，愁见绣屏孤枕。少年何事负初心， \n泪滴缕金双衽。 \n寒夜长，更漏永，愁见透帘月影。王孙何处不归来， \n应在倡楼酩酊¤ \n金鸭无香罗帐冷，羞更双鸾交颈。梦中几度见儿夫， \n不忍骂伊薄幸。",
  "dynasty": "唐代",
  "id": 47275,
  "name": "满宫花",
  "poet": {
    "desc": "约公元九三O年前后在世字、里、生年不详死于925年五代时许州人，约后唐明宗长兴初前后在世，据当代学者考证，死于前蜀败亡之际。父魏宏夫，为蜀王建养子，赐姓名王宗弼，封齐王。承班为驸马都尉，官至太尉。国亡，与其父同时被杀。承班工词，艳丽似温庭筠，今存二十一首（见《唐五代词》）。 元遗山曰：魏承班词，俱为言情之作。大旨明净，不更苦心刻意以竞胜者。",
    "id": 292,
    "name": "魏承班",
    "star": 0
  },
  "star": 2,
  "tags": []
}