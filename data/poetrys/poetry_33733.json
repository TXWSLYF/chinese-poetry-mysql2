{
  "content": "病身兼稚子，田舍劣相容。迹共公卿绝，贫须稼穑供。 \n月方行到闰，霜始近言浓。树少栖禽杂，村孤守犬重。 \n汀洲藏晚弋，篱落露寒舂。野弁欹还整，家书拆又封。 \n杉篁宜夕照，窗户倚疏钟。南北唯闻战，纵横未胜农。 \n大春虽苦学，叔夜本多慵。直使貂裘弊，犹堪过一冬。",
  "dynasty": "唐代",
  "id": 33733,
  "name": "江墅言怀",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}