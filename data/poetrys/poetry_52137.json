{
  "content": "淡月精神，疏梅风韵。粉香融脸胭脂润。袖痕犹带玉虬烟，六朝窄样裁宫锦。 \n眉黛分愁，眼波传信。酒阑画烛交红影。有期无定却瞋人，索强我早谙伊性。",
  "dynasty": "宋代",
  "id": 52137,
  "name": "踏莎行",
  "poet": {
    "desc": "刘一止（1078～1160）字行简，号太简居士，湖州归安（今浙江湖州）人。宣和三年进士，累官中书舍人、给事中，以敷文阁直学士致仕。为文敏捷，博学多才，其诗为吕本中、陈与义所叹赏。有《苕溪集》。",
    "id": 1027,
    "name": "刘一止",
    "star": 0
  },
  "star": 1,
  "tags": []
}