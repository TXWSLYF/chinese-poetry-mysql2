{
  "content": "一想流年百事惊，已抛渔父戴尘缨。青春背我堂堂去， \n白发欺人故故生。道困古来应有分，诗传身后亦何荣。 \n谁怜合负清朝力，独把风骚破郑声。 \n平生无解亦无操，永日书生坐独劳。唯觉宦情如水薄， \n不知人事有山高。孤心好直迍犹强，病发慵梳痒更搔。 \n何事故溪归未得，几抛清浅泛红桃。",
  "dynasty": "唐代",
  "id": 30520,
  "name": "春日使府寓怀二首",
  "poet": {
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。",
    "id": 947,
    "name": "薛能",
    "star": 0
  },
  "star": 1,
  "tags": []
}