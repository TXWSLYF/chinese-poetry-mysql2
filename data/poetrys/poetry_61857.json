{
  "content": "少年塞上秋来早，昴街尚余芒曜。举目关河，惊心弧矢，顾我岂堪戎纛。几番凤诰。愧保障何功，恩隆旒藻。笑指呼鹰，露花烟草忆刘表。 \n头鸬如许相与，岁寒犹赖有，白发公道。对月怀人，临风访古，往事凄凉难考。何时是了。莫驰志伊吾，贪名清庙。松菊归来，稽山招此老。",
  "dynasty": "宋代",
  "id": 61857,
  "name": "齐天乐（壬子和陈次贾为寿韵）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}