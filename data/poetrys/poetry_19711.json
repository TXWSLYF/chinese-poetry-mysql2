{
  "content": "驾我八景舆，欻然入玉清。龙群拂霄上，虎旗摄朱兵。 \n逍遥三弦际，万流无暂停。哀此去留会，劫尽天地倾。 \n当寻无中景，不死亦不生。体彼自然道，寂观合大冥。 \n南岳挺直干，玉英曜颖精。有任靡期事，无心自虚灵。 \n嘉会绛河内，相与乐朱英。",
  "dynasty": "唐代",
  "id": 19711,
  "name": "列仙文。金母飞空歌",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 1,
  "tags": []
}