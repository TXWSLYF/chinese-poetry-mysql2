{
  "content": "何峰触石湿苔钱，便逐高风离瀑泉。深处卧来真隐逸， \n上头行去是神仙。千寻有影沧江底，万里无踪碧落边。 \n长忆旧山青壁里，绕庵闲伴老僧禅。",
  "dynasty": "唐代",
  "id": 45199,
  "name": "看云",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}