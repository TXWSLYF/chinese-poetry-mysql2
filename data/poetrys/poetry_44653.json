{
  "content": "山称明月好，月出遍山明。要上诸峰去，无妨半夜行。 \n白猿真雪色，幽鸟古琴声。吾子居来久，应忘我在城。",
  "dynasty": "唐代",
  "id": 44653,
  "name": "寄明月山僧",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 2,
  "tags": []
}