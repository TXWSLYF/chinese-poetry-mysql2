{
  "content": "禅玄无可并，诗妙有何评。五七字中苦，百千年后清。 \n难求方至理，不朽始为名。珍重重相见，忘机话此情。",
  "dynasty": "唐代",
  "id": 44918,
  "name": "逢诗僧",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}