{
  "content": "春事到清明，过了三之二。秾李夭桃委路尘，太半成泥滓。 \n只有海棠花，恰似杨妃醉。折向铜壶把烛看，且莫教渠睡。",
  "dynasty": "宋代",
  "id": 59555,
  "name": "卜算子",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 4,
  "tags": []
}