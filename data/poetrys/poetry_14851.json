{
  "content": "梦中朝上日，阙下拜天颜。仿佛瞻王母，分明献玉环。 \n灵姿趋甲帐，悟道契玄关。似见霜姿白，如看月彩弯。 \n霓裳归物外，凤历晓人寰。仙圣非相远，昭昭寤寐间。",
  "dynasty": "唐代",
  "id": 14851,
  "name": "上元日梦王母献白玉环",
  "poet": {
    "desc": "丁泽，籍贯、字号、生平均不详。唐代宗大历十年（775）乙卯科东都状元及第。该科进士及第二十七人。同榜有王建等。考官：东都为留守蒋涣。试题为《日观赋》和《龟负图诗》。 诗云：\"天意将垂象，神龟出负图。五方行有配，八卦义宁孤。作瑞旌君德，披文协帝谟。乘流喜得路，逢圣幸存躯，莲叶池通泛，桃花水自浮。还寻九江去，安肯曳泥途。\"《全唐文》存其《日观赋》一篇。",
    "id": 1139,
    "name": "丁泽",
    "star": 0
  },
  "star": 1,
  "tags": []
}