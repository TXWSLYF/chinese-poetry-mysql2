{
  "content": "过了梅花，纵有春风，不如早还。正燕泥日暖，草绵别路，莺朝烟淡，柳拂征鞍。黎岭天高，建溪雷吼，归好不知行路难。龟山下，渐青梅初熟，卢橘犹酸。 \n名场老我闲关。分岁晚诛茅湖上山。叹龙舒君去，尚留破砚，鱼轩人老，长把连环。镜影霜侵，衣痕尘暗，赢得狂名传世间。君归日，见家林旧作，为报平安。",
  "dynasty": "宋代",
  "id": 62858,
  "name": "沁园春（送陈起莘归长乐）",
  "poet": {
    "desc": "陈人杰（1218-1243），一作陈经国，字刚父，号龟峰，长乐（今福建福州）南宋词人，同时也是宋代词坛上最短命的词人，享年仅26岁。他现存词作31首，全用《沁园春》调，这是两宋词史上罕见的用调方式。",
    "id": 704,
    "image": "https://raw.githubusercontent.com/hujiaweibujidao/poetry/master/image/image_704.jpg",
    "name": "陈人杰",
    "star": 0
  },
  "star": 1,
  "tags": []
}