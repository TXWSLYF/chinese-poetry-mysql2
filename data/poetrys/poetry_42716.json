{
  "content": "窗前细雨日啾啾，妾在闺中独自愁。 \n何事玉郎久离别，忘忧总对岂忘忧。 \n春风送雨过窗东，忽忆良人在客中。 \n安得妾身今似雨，也随风去与郎同。",
  "dynasty": "唐代",
  "id": 42716,
  "name": "雨中忆夫",
  "poet": {
    "desc": "晁采，小字试莺，大历时人。少与邻生文茂约为伉俪。茂时寄诗通情，采以莲子达意，坠一盆中。逾旬，开花结缔。茂以报采。母得其情，叹曰：才子佳人，自应有此。遂以采归冒。",
    "id": 1831,
    "name": "晁采",
    "star": 0
  },
  "star": 1,
  "tags": []
}