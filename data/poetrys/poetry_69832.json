{
  "content": "晓来春匀透，西园第一枝，香暖朱帘酒满卮。思，休歌肠断词。关心事，夜\n阑入静时。\n　　金芽薰晓日，碧风度小溪，香暖金炉酒满杯。奇，夜来香透帏。人初睡，玉\n堂春梦回。\n　　峨眉能自惜，别离泪似倾，休唱阳关第四声。情，夜深愁寐醒。人孤另，萧\n萧月二更。\n　　泪溅描金袖，不知心为谁？芳草萋萋人未归。期，一春鱼雁稀。人憔悴，愁\n堆入字眉。\n　　紫箫声初散，玉炉香正浓，凉月溶溶小院中。从，别来衾枕空。游仙梦，一\n帘梅雪风。\n　　轻寒堆翠被，东风暖玉纤，香冷金猊月转帘。添，蛾眉新淡尖。香收焰，倚\n窗愁未タ。\n　　楚台云归去，待都来三二朝，闲煞东风碧玉箫。箫，宝钗金凤翘。风流貌，\n把人来憔悴了。",
  "dynasty": "元代",
  "id": 69832,
  "name": "【南吕】金字经_晓来春匀透",
  "poet": {
    "desc": "贯云石(1286～1324) 元代散曲作家。字浮岑，号成斋，疏仙，酸斋。出身高昌回鹘畏吾人贵胄，祖父阿里海涯为元朝开国大将。原名小云石海涯，因父名贯只哥，即以贯为姓。自号酸斋。初因父荫袭为两淮万户府达鲁花赤，让爵于弟，北上从姚燧学。仁宗时拜翰林侍读学士、中奉大夫，知制诰同修国史。不久称疾辞官，隐于杭州一带，改名“易服”，在钱塘卖药为生，自号“芦花道人”。今人任讷将他的散曲与自号“甜斋”。",
    "id": 411,
    "image": "https://raw.githubusercontent.com/hujiaweibujidao/poetry/master/image/image_411.jpg",
    "name": "贯云石",
    "star": 0
  },
  "star": 1,
  "tags": []
}