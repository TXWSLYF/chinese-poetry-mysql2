{
  "content": "灵溪宴清宇，傍倚枯松根。花药绕方丈，瀑泉飞至门。 \n四气闭炎热，两崖改明昏。夜深月暂皎，亭午朝始暾。 \n信是天人居，幽幽寂无喧。万壑应鸣磬，诸峰接一魂。 \n遂登仙子谷，因醉田生樽。时节开玉书，窅映飞天言。 \n心化便无影，目精焉累烦。忽而与霄汉，寥落空南轩。",
  "dynasty": "唐代",
  "id": 6515,
  "name": "张天师草堂",
  "poet": {
    "desc": "常建(708-765)，唐代诗人，字号不详，有说是邢台人或说长安（今陕西西安）人，开元十五年与王昌龄同榜进士，长仕宦不得意，来往山水名胜，过着一个很长时期的漫游生活。后移家隐居鄂渚。大历中，曾任盱眙尉。",
    "id": 443,
    "image": "https://raw.githubusercontent.com/hujiaweibujidao/poetry/master/image/image_443.jpg",
    "name": "常建",
    "star": 0
  },
  "star": 3,
  "tags": []
}