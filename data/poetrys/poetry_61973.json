{
  "content": "甓社有明月，夜半吐光寒。淮南草木飞动，秀出斗牛间。自有秦沙以后，试问少游而下，谁卷入毫端。补衮仲山甫，冰雪照云寰。 \n霄汉近，绣衣去，锦衣还。江南且为梅醉，莫道岁将阑。三百六旬欲换，五百岁终才始，日月两循环。酌彼金错落，浇此碧琅玕。",
  "dynasty": "宋代",
  "id": 61973,
  "name": "水调歌头（寿丘提刑）",
  "poet": {
    "desc": "方岳(1199～1262),南宋诗人、词人。字巨山，号秋崖。祁门（今属安徽）人。绍定五年(1232)进士，授淮东安抚司□官。淳□中，以工部郎官充任赵葵淮南幕中参议官。后调知南康军。后因触犯湖广总领贾似道，被移治邵武军。后知袁州，因得罪权贵丁大全，被弹劾罢官。后复被起用知抚州，又因与贾似道的旧嫌而取消任命。",
    "id": 478,
    "image": "https://raw.githubusercontent.com/hujiaweibujidao/poetry/master/image/image_478.jpg",
    "name": "方岳",
    "star": 0
  },
  "star": 1,
  "tags": []
}