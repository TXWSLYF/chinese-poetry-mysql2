{
  "content": "天爵休将儋石论，一身恭俭万邦尊。赌将金带惊寰海， \n留得耕衣诫子孙。缔构不应饶汉祖，奸雄何足数王敦。 \n草中求活非吾事，岂啻横身向庙门。 \n百万人甘一掷输，玄穹惟与道相符。岂知紫殿新天子， \n只是丹徒旧啬夫。五色龙章身早见，六终鸿业数难逾。 \n三年未得分明梦，却为兰陵起霸图。",
  "dynasty": "唐代",
  "id": 39265,
  "name": "宋二首",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 1,
  "tags": []
}