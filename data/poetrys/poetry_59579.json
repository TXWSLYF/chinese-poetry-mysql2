{
  "content": "明月清风，绿尊红袖。厌厌夜饮胜如昼。虽然文字有余欢，也须闲把笙歌奏。 \n十雨如期，三秋届候。去年丰稔今年又。东阡西陌稼如云，笑他齐量区兼豆。",
  "dynasty": "宋代",
  "id": 59579,
  "name": "踏莎行",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}