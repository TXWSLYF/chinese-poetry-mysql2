{
  "content": "晴日暖珠箔，夭桃色正新。红粉青镜中，娟娟可怜嚬。 \n君子在遐险，蕙心谁见珍。罗幕空掩昼，玉颜静移春。 \n江瑟语幽独，再三情未申。黄鹄千里翅，芳音迟所因。",
  "dynasty": "唐代",
  "id": 5244,
  "name": "孤兴",
  "poet": {
    "desc": "贺朝[唐]（约公元711年前后在世）（旧唐书误作贺朝万。此依《国秀集》及《搜玉集》），字不详，越州人。生卒年均不详，约唐睿宗景云中前后在世。工诗。神龙中（公元708年左右）与贺知章、万齐融、张若虚、邢巨、包融俱以吴、越之士，文词俊秀，名扬上京。官止山阴尉。今存诗八首。",
    "id": 2523,
    "name": "贺朝",
    "star": 0
  },
  "star": 1,
  "tags": []
}