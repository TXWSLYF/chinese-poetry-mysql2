{
  "content": "南岳别来无约后，东林归住有前缘。闲搜好句题红叶， \n静敛霜眉对白莲。雁塔影分疏桧月，虎溪声合几峰泉。 \n修心若似伊耶舍，传记须添十九贤。",
  "dynasty": "唐代",
  "id": 45109,
  "name": "寄怀东林寺匡白监寺",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}