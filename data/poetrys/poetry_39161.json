{
  "content": "折桂何年下月中，闽山来问我雕虫。肯销金翠书屏上， \n谁把刍荛过日东。郯子昔时遭孔圣，繇余往代讽秦宫。 \n嗟嗟大国金门士，几个人能振素风。",
  "dynasty": "唐代",
  "id": 39161,
  "name": "渤海宾贡高元固先辈闽中相访云本国人…屏障因而有赠",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 1,
  "tags": []
}