{
  "content": "合欢叶堕梧桐秋，鸳鸯背飞水分流。少年使我忽相弃。 \n雌号雄鸣夜悠悠。夜长月没虫切切，冷风入房灯焰灭。 \n若知中路各西东，彼此不忘同心结。收取头边蛟龙枕， \n留著箱中双雉裳。我今焚却旧房物，免使他人登尔床。",
  "dynasty": "唐代",
  "id": 15776,
  "name": "赠离曲",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}