{
  "content": "岸容浣锦，波影堕红，纤鳞巧避凫唼。禹浪未成头角，吞舟胆犹怯。湖山外，江海匝。怕自有、暗泉流接。楚天远，尺素无期，枉误停楫。 \n四望涌金楼，带草帟烟，缥缈际城堞。渐见暮榔敲月，轻舫乱如叶。濠梁兴，归未惬。记旧伴、袖携留折。指鱼水，总是心期，体怨三叠。",
  "dynasty": "宋代",
  "id": 68124,
  "name": "应天长（花港观鱼）",
  "poet": {
    "id": 0,
    "name": "张矩",
    "star": 0
  },
  "star": 1,
  "tags": []
}