{
  "content": "弄水亭前千万景，登临不忍空回。水轻墨澹写蓬莱。莫教世眼，容易洗尘埃。 \n收去雨昏都不见，展时还似云开。先生高趣更多才。人人尽道，小杜却重来。",
  "dynasty": "宋代",
  "id": 65189,
  "name": "临江仙（题清溪图）",
  "poet": {
    "desc": "俞紫芝（？～1086）字秀老。金华（今属浙江）人，寓居扬州（今属江苏）。俞紫芝的诗修洁丰整，意境高远，气质不凡。《全宋词》第一册收其词三首。《全宋诗》卷六二○录其诗十六首。",
    "id": 718,
    "name": "俞紫芝",
    "star": 0
  },
  "star": 1,
  "tags": []
}