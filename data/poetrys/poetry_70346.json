{
  "content": "桃花马\n问刘郎骥控亭槐，觉红雨潇潇，乱落苍苔。溪上笼归，桥边洗罢，洞口牵来。\n摇玉辔春风满街，摘金鞍流水天台。锦绣毛胎，嘶过玄都，千树齐开。",
  "dynasty": "元代",
  "id": 70346,
  "name": "【双调】折桂令_桃花马问刘",
  "poet": {
    "desc": "王元鼎：字里，元成宗大德年间(公元1302年前后)在世，与阿鲁威同时，官至翰林学士。",
    "id": 216,
    "name": "王元鼎",
    "star": 0
  },
  "star": 3,
  "tags": []
}