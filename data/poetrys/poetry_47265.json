{
  "content": "碧染长空池似镜，倚楼闲望凝情。满衣红藕细香清。 \n象床珍簟，山障掩，玉琴横¤ \n暗想昔时欢笑事，如今赢得愁生。博山炉暖澹烟轻。 \n蝉吟人静，残日傍，小窗明。 \n幽闺小槛春光晚，柳浓花澹莺稀。旧欢思想尚依依。 \n翠嚬红敛，终日损芳菲¤ \n何事狂夫音信断，不如梁燕犹归。画堂深处麝烟微。 \n屏虚枕冷，风细雨霏霏。 \n月色穿帘风入竹，倚屏双黛愁时。砌花含露两三枝。 \n如啼恨脸，魂断损容仪¤ \n香烬暗销金鸭冷，可堪孤负前期。绣襦不整鬓鬟欹。 \n几多惆怅，情绪在天涯。",
  "dynasty": "唐代",
  "id": 47265,
  "name": "临江仙",
  "poet": {
    "desc": "顾敻，五代词人。生卒年、籍贯及字号均不详。前蜀王建通正(916)时，以小臣给事内廷，见秃鹫翔摩诃池上，作诗刺之，几遭不测之祸。后擢茂州刺史。入后蜀，累官至太尉。顾夐能诗善词。 《花间集》收其词55首，全部写男女艳情。",
    "id": 314,
    "name": "顾夐",
    "star": 0
  },
  "star": 1,
  "tags": []
}