{
  "content": "草绿小平津，花开伊水滨。今君不得意，孤负帝乡春。 \n口不言金帛，心常任屈伸。阮公惟饮酒，陶令肯羞贫。 \n阳羡风流地，沧江游寓人。菱歌五湖远，桂树八公邻。 \n青鸟迎孤棹，白云随一身。潮随秣陵上，月映石头新。 \n未可逃名利，应须在缙绅。汀洲芳杜色，劝尔暂垂纶。",
  "dynasty": "唐代",
  "id": 6082,
  "name": "送乔琳",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}