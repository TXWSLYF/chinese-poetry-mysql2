{
  "content": "一片倒山屏，何时隳洞门。屹然空阔中，万古波涛痕。 \n我意上帝命，持来压泉源。恐为庚辰官，囚怪力所掀。 \n又疑广袤次，零落潜惊奔。不然遭霹雳，强半沈无垠。 \n如何造化首，便截秋云根。往事不足问，奇踪安可论。 \n吾今病烦暑，据簟常昏昏。欲从石公乞，莹理平如璊. \n前后植桂桧，东西置琴尊。尽携天壤徒，浩唱羲皇言。",
  "dynasty": "唐代",
  "id": 33601,
  "name": "奉和袭美太湖诗二十首。石板",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}