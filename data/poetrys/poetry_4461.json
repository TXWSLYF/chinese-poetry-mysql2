{
  "content": "炎洲苦三伏，永日卧孤城。赖此闲庭夜，萧条夜月明。 \n独歌还太息，幽感见馀声。江近鹤时叫，山深猿屡鸣。 \n息心观有欲，弃知返无名。五十知天命，吾其达此生。",
  "dynasty": "唐代",
  "id": 4461,
  "name": "岳州夜坐",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}