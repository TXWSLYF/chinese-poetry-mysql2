{
  "content": "奠献已事，昏昕载分。风摇雨散，灵卫絪缊。 \n龙驾帝服，已腾五云。泮宫复閟，寂寞无闻。",
  "dynasty": "唐代",
  "id": 13028,
  "name": "让皇帝庙乐章。送神",
  "poet": {
    "desc": "李纾，字仲舒，礼部侍郎李希言之子。少有文学。天宝末，拜秘书省校书郎。大历初，吏部侍郎李季卿荐为左补阙，累迁司封员外郎、知制诰，改中书舍人。寻自虢州刺史征拜礼部侍郎。德宗居奉天，择为同州刺史，寻弃州诣梁州行在，拜兵部侍郎。反正，兼知选事。李怀光诛，河东节度及诸军会河中，诏往宣劳节度，使还，敷奏合旨，拜礼部侍郎。",
    "id": 2750,
    "image": "https://raw.githubusercontent.com/hujiaweibujidao/poetry/master/image/image_2750.jpg",
    "name": "李纾",
    "star": 0
  },
  "star": 1,
  "tags": []
}