{
  "content": "亦次韵和呈，因以自见穷寂之态 \n华灯高宴水精宫。浪花中。意无穷。十载江湖，重绾汉符铜。应有青藜存往事，人缥缈，佩丁东。 \n卧听萧寺响疏钟。渡溪风。转空濛。月上孤窗，邻唱有渔翁。追念使君清坐久，歌一发，恨千里。",
  "dynasty": "宋代",
  "id": 53133,
  "name": "江城子",
  "poet": {
    "desc": "沈与求（1086—1137），宋代大臣。字必先，号龟溪，湖州德清（今属浙江）人。政和五年进士。历官明州通判、监察御史、殿中侍御史、吏部尚书兼权翰林学士兼侍读，荆湖南路安抚使、镇江知府兼两浙西路安抚使、吏部尚书、参知政事、明州知府、知枢密院事。著有《龟溪集》。",
    "id": 1231,
    "image": "https://raw.githubusercontent.com/hujiaweibujidao/poetry/master/image/image_1231.jpg",
    "name": "沈与求",
    "star": 0
  },
  "star": 11,
  "tags": []
}