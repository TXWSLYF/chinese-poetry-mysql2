{
  "content": "春风泛摇草，旭日遍神州。已向花间积，还来叶上浮。 \n晓光缘圃丽，芳气满街流。澹荡依朱萼，飖飏带玉沟。 \n向空看转媚，临水见弥幽。况被崇兰色，王孙正可游。",
  "dynasty": "唐代",
  "id": 42213,
  "name": "风光草际浮",
  "poet": {
    "desc": "陈璀，男，生平不详。德宗贞元九年(793)登进士第。事迹见《登科记考》卷一三。《全唐诗》存诗1首。",
    "id": 2213,
    "name": "陈璀",
    "star": 0
  },
  "star": 1,
  "tags": []
}