{
  "content": "两重江外片帆斜，数里林塘绕一家。门掩右军馀水石， \n路横诸谢旧烟霞。扁舟几处逢溪雪，长笛何人怨柳花。 \n若到天台洞阳观，葛洪丹井在云涯。",
  "dynasty": "唐代",
  "id": 29703,
  "name": "送剡客",
  "poet": {
    "desc": "薛逢，字陶臣，蒲洲河东（今山西永济县）人，会昌元年（公元八四一）进士。历侍御史、尚书郎。因恃才傲物，议论激切，屡忤权贵，故仕途颇不得意。《全唐诗》收录其诗一卷。《旧唐书》卷一九零，《新唐书》卷二零三皆有传。",
    "id": 524,
    "image": "https://raw.githubusercontent.com/hujiaweibujidao/poetry/master/image/image_524.jpg",
    "name": "薛逢",
    "star": 0
  },
  "star": 1,
  "tags": []
}