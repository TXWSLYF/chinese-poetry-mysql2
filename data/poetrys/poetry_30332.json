{
  "content": "南方春景好，念子缓归心。身方脱野服，冠未系朝簪。 \n足恣平生赏，无虞外役侵。汀洲观鸟戏，向月和猿吟。 \n税驾楚山广，扬帆湘水深。采奇搜石穴，怀胜即枫林。 \n怅望极霞际，流情堕海阴。前朝杳难问，叹息洒鸣琴。",
  "dynasty": "唐代",
  "id": 30332,
  "name": "寄广州杨参军",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}