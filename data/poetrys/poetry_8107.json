{
  "content": "猎客张兔罝，不能挂龙虎。所以青云人，高歌在岩户。 \n韩生信英彦，裴子含清真。孔侯复秀出，俱与云霞亲。 \n峻节凌远松，同衾卧盘石。斧冰嗽寒泉，三子同二屐。 \n时时或乘兴，往往云无心。出山揖牧伯，长啸轻衣簪。 \n昨宵梦里还，云弄竹溪月。今晨鲁东门，帐饮与君别。 \n雪崖滑去马，萝径迷归人。相思若烟草，历乱无冬春。",
  "dynasty": "唐代",
  "id": 8107,
  "name": "送韩准、裴政、孔巢父还山",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 1,
  "tags": []
}