{
  "content": "一场春梦，待从头、说与傍人听著。罨画溪山红锦障，舞燕歌莺台阁。碧海倾春，黄金买夜，犹道看承薄。雕香剪玉，今生今世盟约。 \n须信欢乐过情，闲嗔冷妒，一阵东风恶。韵白娇红消瘦尽，江北江南零落。骨朽心存，恩深缘浅，忍把罗衣著。蓬莱何处，云涛天际冥漠。",
  "dynasty": "宋代",
  "id": 68584,
  "name": "念奴娇（春梦）",
  "poet": {
    "desc": "（1242——1305） 字隆吉，湘州（在今湖北）人，迁镇江（今属江苏）。咸淳四年（1268）进士。迁宝应簿，调钱塘仁和尉，入师幕。宋亡，归武林，后卜居建康，时往来茅山中。《全宋词》存其词三首。",
    "id": 1636,
    "name": "梁栋",
    "star": 0
  },
  "star": 1,
  "tags": []
}