{
  "content": "一冬不见雪花飞。爱日荡晴晖。腊残未解寒塘冻，东风细、已露春期。正是年时策马，相随村落寻梅。 \n故人别久信音稀。排闷有新诗。雁声北去江城暖，暗舒展、花柳容仪。屈指烧灯不远，等闲休锁双眉。",
  "dynasty": "宋代",
  "id": 68938,
  "name": "风入松（寄故人）",
  "poet": {
    "desc": "白君瑞，宋朝著名诗人，代表作品《木芙容》",
    "id": 3011,
    "name": "白君瑞",
    "star": 0
  },
  "star": 1,
  "tags": []
}