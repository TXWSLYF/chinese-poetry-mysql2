{
  "content": "凤城烟霭思偏多，曾向刘郎住处过。银烛焰前贪劝酒， \n玉箫声里已闻歌。佳人惜别看嘶马，公子含情向翠蛾。 \n今日重来门巷改，出墙桐树绿婆娑。",
  "dynasty": "唐代",
  "id": 27486,
  "name": "赠友人",
  "poet": {
    "desc": "李远，字求古，一作承古，夔州云安（今重庆市云阳县）人，大和五年（831）杜陟榜进士，官至御史中丞。李远善为文， 尤工于诗。 常与杜牧、许浑、李商隐、温庭筠等交游， 与许浑齐名， 时号 “ 浑诗远赋”。",
    "id": 1504,
    "name": "李远",
    "star": 0
  },
  "star": 1,
  "tags": []
}