{
  "content": "东山多乔木，月午始苍苍。虽殊碧海状，爱此青苔光。 \n高下灭华烛，参差启洞房。佳人梦馀思，宝瑟愁应商。 \n皎洁殊未已，沈吟限一方。宦情哂鸡口，世路倦羊肠。 \n彼美金石分，眷言兰桂芳。清晖讵同夕，耿耿但相望。",
  "dynasty": "唐代",
  "id": 14032,
  "name": "东山月下怀友人",
  "poet": {
    "desc": "窦群（763—814），字丹列。兄弟皆擢进士第，独群以处士客于毗陵。韦夏卿荐之，为左拾遗，转膳部员外郎，兼侍御史，知杂事。出为唐州刺史，武元衡、李吉甫共引之，召拜吏部郎中。元衡辅政，复荐为中丞。后出为湖南观察使，改黔中，坐事，贬开州刺史。稍迁容管经略使，召还卒。诗二十三首。",
    "id": 2851,
    "name": "窦群",
    "star": 0
  },
  "star": 1,
  "tags": []
}