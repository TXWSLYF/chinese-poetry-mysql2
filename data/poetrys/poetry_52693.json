{
  "content": "秋色方浓，好天凉夜，风雨初霁。缺月如钩，微云半掩，的烁星河碎。爽来轩户，凉生枕簟，夜永悄然无寐。起徘徊，凭栏凝伫，片时万情千意。 \n江湖倦客，年来衰病，坐叹岁华空逝。往事成尘，新愁似锁，谁是知心底。五陵萧瑟，中原杳杳，但有满襟清泪。烛兰缸，呼童取酒，且图径醉。",
  "dynasty": "宋代",
  "id": 52693,
  "name": "永遇乐（秋夜有感）",
  "poet": {
    "desc": "李纲（1083年－1140年2月5日），北宋末、南宋初抗金名臣，民族英雄。字伯纪，号梁溪先生，祖籍福建邵武，祖父一代迁居江苏无锡。李纲能诗文，写有不少爱国篇章。亦能词，其咏史之作，形象鲜明生动，风格沉雄劲健。著有《梁溪先生文集》、《靖康传信录》、《梁溪词》。",
    "id": 76,
    "image": "https://raw.githubusercontent.com/hujiaweibujidao/poetry/master/image/image_76.jpg",
    "name": "李纲",
    "star": 0
  },
  "star": 2,
  "tags": []
}