{
  "content": "王耶王耶何乖劣。\n不顾宗庙听谗孽。\n任用无忌多所杀。\n诛夷白氏族几灭。\n二子东奔适吴越。\n吴王哀痛助忉怛。\n垂涕举兵将西伐。\n伍胥白喜孙武决。\n三战破郢王奔发。\n留兵纵骑虏京阙。\n楚荆骸骨遭掘发。\n鞭辱腐尸耻难雪。\n几危宗庙社稷灭。\n庄王何罪国几绝。\n卿士凄怆民恻悷。\n吴军虽去怖不歇。\n愿王更隐抚忠节。\n勿为谗口能谤亵。",
  "dynasty": "先秦",
  "id": 47709,
  "name": "穷劫曲",
  "poet": {
    "id": 0,
    "name": "佚名",
    "star": 0
  },
  "star": 1,
  "tags": []
}