{
  "content": "马谦斋园亭\n簪缨席上团栾，杖藜松下盘桓，喷玉西风脆管。雪芳亭畔，秋香一树金丸。\n雪中酬王一山\n瑶园树老琼枝，玉奴酒捧金卮，十二阑干倚徙。探梅人至，灞桥诗等多时。\n春情\n一言半语恩情，三番两次丁宁，万劫千生誓盟。柳衰花病，春风何处莺莺？\n明月楼上有赠\n意中千里婵娟，楼头几度团圆？灯下些儿空便。柳惊花颤，何时长在樽前？\n由德清道院来杭\n丹炉好养朱砂，洞门长掩青霞，又上西湖去马。放心不下，姚源亭梅花。\n寒夜书事\n月移影落冰池，烟消香护帘衣，枕上佳人未知，雪篝重被，小梅招得春归。\n桃源洞\n苍云朵朵奇峰，翠蓬隐隐仙宫，醉眼帘花儿重？小桃溪洞，刘郎不信秋风。\n春晚\n翠帘不卷钩闲，华堂长见门关，血指频将泪弹。玉人愁惯，杏花楼上春残。\n秋感\n翠萍波底游鱼，碧梧井上啼乌，独立西风院宇。相思何处？芭蕉一卷愁书。",
  "dynasty": "元代",
  "id": 70158,
  "name": "【越调】天净沙_马谦斋园亭",
  "poet": {
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。",
    "id": 394,
    "image": "https://raw.githubusercontent.com/hujiaweibujidao/poetry/master/image/image_394.jpg",
    "name": "张可久",
    "star": 0
  },
  "star": 1,
  "tags": []
}