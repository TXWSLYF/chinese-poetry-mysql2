{
  "content": "萸房初荐，橙子新搓。菊松图下捧金荷。看翁将息，后生似、去年些。更眼前、稚子又多。 \n鬓绿颜酡。对花醉、把花歌。熙宁安乐好行窝。佳辰虽异，翁此兴、不输他。更如何、欢喜也呵。| | ",
  "dynasty": "宋代",
  "id": 68850,
  "name": "声声慢（寿六十一）",
  "poet": {
    "desc": "彭子翔，男，号虚寮，宋代著名词人，源于《新编事文类聚翰墨全书》丁集卷三。代表作品有《临江仙》、《木兰花慢》等。",
    "id": 2244,
    "name": "彭子翔",
    "star": 0
  },
  "star": 1,
  "tags": []
}