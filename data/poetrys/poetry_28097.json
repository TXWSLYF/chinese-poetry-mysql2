{
  "content": "溪亭四面山，横柳半溪湾。蝉响螳螂急，鱼深翡翠闲。 \n水寒留客醉，月上与僧还。犹恋萧萧竹，西斋未掩关。 \n暖枕眠溪柳，僧斋昨夜期。茶香秋梦后，松韵晚吟时。 \n共戏鱼翻藻，争栖鸟坠枝。重阳应一醉，栽菊助东篱。",
  "dynasty": "唐代",
  "id": 28097,
  "name": "溪亭二首",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}