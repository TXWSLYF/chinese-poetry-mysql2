{
  "content": "江乡时节逢寒食，花落未将春减色，\n岭南能有几多花，寒食临之扫春迹。\n花多花少非我事，春去春来亦堪惜。\n柴门风雨小庭寒，无奈池塘烟草碧。\n欲将诗句慰穷愁，眼中万象皆相识。\n欣然应接已无暇，都为老来无笔力。",
  "dynasty": "宋代",
  "fanyi": "注释\n\n江乡：多江河的地方。多指江南水乡。\n减色：减少光彩或色彩。\n岭南：指五岭以南的地区，即广东、广西一带。\n小庭：指小庭院。\n穷愁：穷困愁苦。",
  "id": 71361,
  "name": "寒食",
  "poet": {
    "desc": "郑刚中（1088年—未知），字亨仲，婺州金华人。生于宋哲宗元祐三年，卒于高宗绍兴二十四年，年六十七岁。登绍兴进士甲科。累官四川宣抚副使，治蜀颇有方略，威震境内。初刚中尝为秦桧所荐；后桧怒其在蜀专擅，罢责桂阳军居住。再责濠州团练副使，复州安置；再徙封州卒。桧死，追谥忠愍。刚中著有北山集（一名腹笑编）三十卷，《四库总目》又有周易窥余、经史专音等，并传於世。",
    "id": 1819,
    "image": "https://raw.githubusercontent.com/hujiaweibujidao/poetry/master/image/image_1819.jpg",
    "name": "郑刚中",
    "star": 0
  },
  "star": 9,
  "tags": [
    "寒食节",
    "写景",
    "抒情"
  ]
}