{
  "content": "做得因缘不久长。惊风枝上偶成双。归来魂梦带幽香。 \n灯下揉花春去早，竹间影月索归忙。十年前事费思量。",
  "dynasty": "宋代",
  "id": 53756,
  "name": "浣溪沙",
  "poet": {
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。",
    "id": 241,
    "name": "吕渭老",
    "star": 0
  },
  "star": 1,
  "tags": []
}