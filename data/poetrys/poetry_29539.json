{
  "content": "到来常听说清虚，手把玄元七字书。仙籍不知名姓有， \n道情惟见往来疏。已能绝粒无饥色，早晚休官买隐居。 \n便欲去随为弟子，片云孤鹤可相于。 \n街西静观求居处，不到权门到寺频。禁掖人知连状荐， \n国庠官满一家贫。清仪称是蓬瀛客，直气堪为谏诤臣。 \n自顾无成年渐长，报恩惟愿杀微身。",
  "dynasty": "唐代",
  "id": 29539,
  "name": "赠敬晊助教二首（一作无可诗）",
  "poet": {
    "desc": "刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝，昆弟以贵戚皆擢显位，独得仁出入举场三十年，竟无所成。得仁著有诗集一卷，《新唐书艺文志》传于世。",
    "id": 1217,
    "name": "刘得仁",
    "star": 0
  },
  "star": 1,
  "tags": []
}