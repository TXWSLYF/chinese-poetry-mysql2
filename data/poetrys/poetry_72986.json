{
  "content": "寒食二月三月交，红桃破纇柳染梢。\n阴晴不定野云密，黕黕鼓声湖岸坳。\n使君千骑出南圃，歌吹前导後鸣铙。\n是时辄预车马末，倾市竞观民业抛。\n竹亭临水美可爱，嗑咂草木皆吐苞。\n游人春服靓妆出，笑踏俚歌相与嘲。\n使君白发体尤健，自晨及暮奏酒肴。\n尔辈少年翻易倦，倚席欠伸谁得教。\n公虽不责以正礼，我意未容诚斗筲。\n逡巡秉烛各分散，小人争路何呶呶。",
  "dynasty": "宋代",
  "id": 72986,
  "name": "潮州寒食陪太守南园宴",
  "poet": {
    "desc": "梅尧臣（1002～1060）字圣俞，世称宛陵先生，北宋著名现实主义诗人。汉族，宣州宣城（今属安徽）人。宣城古称宛陵，世称宛陵先生。初试不第，以荫补河南主簿。50岁后，于皇祐三年（1051）始得宋仁宗召试，赐同进士出身，为太常博士。以欧阳修荐，为国子监直讲，累迁尚书都官员外郎，故世称“梅直讲”、“梅都官”。曾参与编撰《新唐书》，并为《孙子兵法》作注，所注为孙子十家著（或十一家著）之一。有《宛陵先生集》60卷，有《四部丛刊》影明刊本等。词存二首。",
    "id": 131,
    "image": "https://raw.githubusercontent.com/hujiaweibujidao/poetry/master/image/image_131.jpg",
    "name": "梅尧臣",
    "star": 0
  },
  "star": 1,
  "tags": []
}