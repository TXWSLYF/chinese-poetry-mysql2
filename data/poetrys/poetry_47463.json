{
  "content": "汝上多奇山，高怀惬清境。\n强来干名地，冠带不能整。\n常言梦归处，泉石寒更静。\n鹤声夜无人，空月随松影。\n今朝抛我去，春物伤明景。\n怅望相送还，微阳在东岭。",
  "dynasty": "唐代",
  "id": 47463,
  "name": "送进士苗纵归紫逻山居",
  "poet": {
    "desc": "司马扎，生卒年里贯均未详，唐宣宗大中（847~858）前后在世。曾登进士第，有诗名，与储嗣宗友善。著有《司马先辈集》，《全唐诗》。",
    "id": 525,
    "name": "司马扎",
    "star": 0
  },
  "star": 1,
  "tags": []
}