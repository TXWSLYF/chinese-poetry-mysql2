{
  "content": "三献无功玉有瑕，更携书剑客天涯。孤帆夜别潇湘雨， \n广陌春期鄠杜花。灯照水萤千点灭，棹惊滩雁一行斜。 \n关河万里秋风急，望见乡山不到家。",
  "dynasty": "唐代",
  "id": 28319,
  "name": "别刘秀才（一作留别裴秀才）",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}