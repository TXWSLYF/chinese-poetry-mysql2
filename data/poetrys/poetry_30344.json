{
  "content": "俨若翠华举，登封图乍开。冕旒明主立，冠剑侍臣陪。 \n迹类飞仙去，光同拜日来。粉痕疑检玉，黛色讶生苔。 \n挂壁云将起，陵风仗若回。何年复东幸，鲁叟望悠哉。",
  "dynasty": "唐代",
  "id": 30344,
  "name": "府试观开元皇帝东封图",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}