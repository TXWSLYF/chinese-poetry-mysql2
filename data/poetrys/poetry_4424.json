{
  "content": "小暑夏弦应，徽音商管初。愿赍长命缕，来续大恩馀。 \n三殿褰珠箔，群官上玉除。助阳尝麦彘，顺节进龟鱼。 \n甘露垂天酒，芝花捧御书。合丹同蝘蜓，灰骨共蟾蜍。 \n今日伤蛇意，衔珠遂阙如。",
  "dynasty": "唐代",
  "id": 4424,
  "name": "端午三殿侍宴应制探得鱼字",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}