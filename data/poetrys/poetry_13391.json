{
  "content": "郡楼何其旷，亭亭广而深。故人牧馀杭，留我披胸衿。 \n满箧阅新作，璧玉诞清音。流水入洞天，窅豁欲凌临。 \n辟险延北阜，薙道陟南岑。朝从山寺还，醒醉动笑吟。 \n荷花十馀里，月色攒湖林。父老惜使君，却欲速华簪。",
  "dynasty": "唐代",
  "id": 13391,
  "name": "酬房杭州",
  "poet": {
    "desc": "顾况（生卒年不详），字逋翁，号华阳真逸（一说华阳真隐）。晚年自号悲翁，汉族，唐朝海盐人，（今在浙江海宁境内）人。唐代诗人、画家、鉴赏家。他一生官位不高，曾任著作郎，因作诗嘲讽得罪权贵，贬饶州司户参军。晚年隐居茅山，有《华阳集》行世。",
    "id": 49,
    "image": "https://raw.githubusercontent.com/hujiaweibujidao/poetry/master/image/image_49.jpg",
    "name": "顾况",
    "star": 0
  },
  "star": 1,
  "tags": []
}