{
  "content": "元戎十乘，出次高唐馆。归去旧鹓行，更何人、齐飞霄汉。瞿唐水落，惟是泪波深，催叠鼓，起牙樯，难锁长江断。 \n春深鳌禁，红日宫砖暖。何处望音尘，黯消魂、层城飞观。人情见惯，不敢恨相忘，梅驿外，蓼滩边，只待除书看。",
  "dynasty": "宋代",
  "id": 56012,
  "name": "蓦山溪（送伯礼）",
  "poet": {
    "desc": "陆游（1125—1210），字务观，号放翁。汉族，越州山阴（今浙江绍兴）人，南宋著名诗人。少时受家庭爱国思想熏陶，高宗时应礼部试，为秦桧所黜。孝宗时赐进士出身。中年入蜀，投身军旅生活，官至宝章阁待制。晚年退居家乡。创作诗歌今存九千多首，内容极为丰富。著有《剑南诗稿》、《渭南文集》、《南唐书》、《老学庵笔记》等。",
    "id": 272,
    "image": "https://raw.githubusercontent.com/hujiaweibujidao/poetry/master/image/image_272.jpg",
    "name": "陆游",
    "star": 0
  },
  "star": 2,
  "tags": []
}