{
  "content": "异乡中，行色里，随分庆初度。老子今年，五十又还五。任他坎止流行，吴头楚尾，本来是、乾坤逆旅。 \n贵和富。此事都付浮云，无必也无固。用即为龙，不用即为鼠。便教老却英雄，草庐烟舍，也须有、着闲人处。",
  "dynasty": "宋代",
  "id": 66283,
  "name": "祝英台（自寿）",
  "poet": {
    "desc": "人杰，字叔万，生卒年均不详，南城（今属江西）人。宋朝诗人。孝宗乾道二年（一一六六）进士（清雍正《江西通志》卷五○）。有《可轩曲林》一卷（《直斋书录解题》卷二一），已佚。生平事迹亦无考。工词，著有可轩曲林一卷，《文献通考》传于世。",
    "id": 1708,
    "name": "黄人杰",
    "star": 0
  },
  "star": 1,
  "tags": []
}