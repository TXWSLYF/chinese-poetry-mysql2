{
  "content": "宇宙一杯酒，暝色倚重湖。青山杳杳何处，烟水泻愁予。别岸风涛喷薄，半夜鱼龙悲啸，能撼我诗无。李白醉不醒，唤起问何如。 \n是耶非，天莽苍，雪模糊。苍颜白发如此，空复笑今吾。寄语鹭朋鸥侣，好在风飧水宿，底处不烟芜。吾亦从此逝，从我者谁欤。",
  "dynasty": "宋代",
  "id": 61976,
  "name": "水调歌头（别庐山题龙湖阁）",
  "poet": {
    "desc": "方岳(1199～1262),南宋诗人、词人。字巨山，号秋崖。祁门（今属安徽）人。绍定五年(1232)进士，授淮东安抚司□官。淳□中，以工部郎官充任赵葵淮南幕中参议官。后调知南康军。后因触犯湖广总领贾似道，被移治邵武军。后知袁州，因得罪权贵丁大全，被弹劾罢官。后复被起用知抚州，又因与贾似道的旧嫌而取消任命。",
    "id": 478,
    "image": "https://raw.githubusercontent.com/hujiaweibujidao/poetry/master/image/image_478.jpg",
    "name": "方岳",
    "star": 0
  },
  "star": 1,
  "tags": []
}