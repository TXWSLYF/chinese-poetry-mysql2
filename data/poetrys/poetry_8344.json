{
  "content": "江行几千里，海月十五圆。始经瞿塘峡，遂步巫山巅。 \n巫山高不穷，巴国尽所历。日边攀垂萝，霞外倚穹石。 \n飞步凌绝顶，极目无纤烟。却顾失丹壑，仰观临青天。 \n青天若可扪，银汉去安在。望云知苍梧，记水辨瀛海。 \n周游孤光晚，历览幽意多。积雪照空谷，悲风鸣森柯。 \n归途行欲曛，佳趣尚未歇。江寒早啼猿，松暝已吐月。 \n月色何悠悠，清猿响啾啾。辞山不忍听，挥策还孤舟。",
  "dynasty": "唐代",
  "id": 8344,
  "name": "自巴东舟行经瞿唐峡，登巫山最高峰，晚还题壁",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 8,
  "tags": []
}