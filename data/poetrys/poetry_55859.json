{
  "content": "咳唾琼珠璀，精神冰玉寒。不求名利不谈玄。明月清风相对、自怡然。 \n潇洒真仙隐，繁华小洞天。薰风飒飒度虞弦。更拥姬姜何惜、醉华年。",
  "dynasty": "宋代",
  "id": 55859,
  "name": "南歌子（赠赵顺道）",
  "poet": {
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。",
    "id": 926,
    "name": "姚述尧",
    "star": 0
  },
  "star": 1,
  "tags": []
}