{
  "content": "今朝何以为公寿。极贵长年公素有。庭阶不乏长芝兰，少翁又是庭臣右。 \n三能粲粲依魁秀。八柱巍巍蟠地厚。皇家卜册万斯年，年光长转洪钧手。",
  "dynasty": "宋代",
  "id": 51829,
  "name": "玉楼春",
  "poet": {
    "desc": "吴则礼 公元？年至一1121年字子副，富川（一作永兴，今湖北阳新）人。生年不详，卒于宋徽宗宣和三年。以父荫入仕。会为军器监主簿，因事谪荆州。官至直秘阁，知虢州。工诗，与唐庚、曾纡、陈道诸名士唱和。晚年居豫章，自号北湖居士。则礼著有北湖集十卷，长短句一卷，《书录解题》并傅于代。",
    "id": 2286,
    "name": "吴则礼",
    "star": 0
  },
  "star": 1,
  "tags": []
}