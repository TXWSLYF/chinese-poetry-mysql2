{
  "content": "久客逢馀闰，他乡别故人。自然堪下泪，谁忍望征尘。 \n江上风烟积，山幽云雾多。送君南浦外，还望将如何。 \n桂轺虽不驻，兰筵幸未开。林塘风月赏，还待故人来。 \n霜华净天末，雾色笼江际。客子常畏人，何为久留滞。",
  "dynasty": "唐代",
  "id": 3210,
  "name": "别人四首",
  "poet": {
    "desc": "王勃（649或650～676或675年），唐代诗人。汉族，字子安。绛州龙门(今山西河津)人。王勃与杨炯、卢照邻、骆宾王齐名，世称“初唐四杰”，其中王勃是“初唐四杰”之首。",
    "id": 289,
    "image": "https://raw.githubusercontent.com/hujiaweibujidao/poetry/master/image/image_289.jpg",
    "name": "王勃",
    "star": 0
  },
  "star": 6,
  "tags": []
}