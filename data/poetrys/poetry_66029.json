{
  "content": "粼粼白水护青田。想真仙。弄清涟。十里香风，吹下碧云天。月在草堂人未寝，松竹暗，水涓涓。夜阑何事悄无言。怨空传。事难圆。欲借寒光，谁与伴清妍。待得凌波人肯住，呼玉笛，劝金船。",
  "dynasty": "宋代",
  "id": 66029,
  "name": "江神子",
  "poet": {
    "desc": "郯字谦问，归安（今浙江省吴兴县）人。葛立方之子。绍兴二十四年（1154）进士。乾首七年（1171），常州通判。守临川，淳熙八年（1181）卒。有信斋词一卷。",
    "id": 2513,
    "name": "葛郯",
    "star": 0
  },
  "star": 1,
  "tags": []
}