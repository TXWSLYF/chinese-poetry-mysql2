{
  "content": "驽骀嘶叫知无定，骐骥低垂自有心。 \n山上高松溪畔竹，清风才动是知音。 \n杜鹃花里杜鹃啼，浅紫深红更傍溪。 \n迟日霁光搜客思，晓来山路恨如迷。",
  "dynasty": "唐代",
  "id": 42122,
  "name": "失题二首",
  "poet": {
    "desc": "杨行敏，字里世次皆不详。曾出使剑州，为郡将所轻忽，甚为慊恨，遂题诗二首于冬青馆。事迹见《诗话总龟》卷四四引《南部新书》。《全唐诗》存诗2首。",
    "id": 2643,
    "name": "杨行敏",
    "star": 0
  },
  "star": 2,
  "tags": []
}