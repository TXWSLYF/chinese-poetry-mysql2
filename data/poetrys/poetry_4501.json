{
  "content": "摩遮本出海西胡，琉璃宝服紫髯胡。 \n闻道皇恩遍宇宙，来将歌舞助欢娱。 \n绣装帕额宝花冠，夷歌骑舞借人看。 \n自能激水成阴气，不虑今年寒不寒。 \n腊月凝阴积帝台，豪歌急鼓送寒来。 \n油囊取得天河水，将添上寿万年杯。 \n寒气宜人最可怜，故将寒水散庭前。 \n惟愿圣君无限寿，长取新年续旧年。 \n昭成皇后帝家亲，荣乐诸人不比伦。 \n往日霜前花委地，今年雪后树逢春。",
  "dynasty": "唐代",
  "id": 4501,
  "name": "苏摩遮五首（亿岁乐）",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}