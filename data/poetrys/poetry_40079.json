{
  "content": "绿草展青裀，樾影连春树。茅屋八九家，农器六七具。 \n主人有好怀，搴衣留我住。春酒新泼醅，香美连糟滤。 \n一醉卧花阴，明朝送君去。 \n醉卧夜将半，土底闻鸡啼。惊骇问主人，为我剖荒迷。 \n武汤东伐韦，固君含悲凄。神夺悔悟魄，幻化为石鸡。 \n形骸仅盈寸，咿喔若啁蜺.吾村耕耘叟，多获于锄犁。",
  "dynasty": "唐代",
  "id": 40079,
  "name": "宿顾城二首（顾城在范县东）",
  "poet": {
    "id": 0,
    "name": "张直",
    "star": 0
  },
  "star": 1,
  "tags": []
}