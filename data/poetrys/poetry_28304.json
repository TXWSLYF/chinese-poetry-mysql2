{
  "content": "碧天飞舞下晴莎，金阁瑶池绝网罗。岩响数声风满树， \n岸移孤影雪凌波。缑山去远云霄迥，辽海归迟岁月多。 \n双翅一开千万里，只应栖隐恋乔柯。",
  "dynasty": "唐代",
  "id": 28304,
  "name": "郑侍御厅玩鹤",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}