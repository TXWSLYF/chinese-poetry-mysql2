{
  "content": "菖蒲翻叶柳交枝，暗上莲舟鸟不知。 \n更到无花最深处，玉楼金殿影参差。 \n翠黛红妆画鹢中，共惊云色带微风。 \n箫管曲长吹未尽，花南水北雨濛濛。 \n泉声遍野入芳洲，拥沫吹花草上流。 \n落日行人渐无路，巢乌乳燕满高楼。",
  "dynasty": "唐代",
  "id": 14665,
  "name": "曲江春望",
  "poet": {
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。",
    "id": 583,
    "image": "https://raw.githubusercontent.com/hujiaweibujidao/poetry/master/image/image_583.jpg",
    "name": "卢纶",
    "star": 0
  },
  "star": 3,
  "tags": []
}