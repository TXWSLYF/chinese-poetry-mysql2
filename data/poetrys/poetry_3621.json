{
  "content": "北风卷尘沙，左右不相识。飒飒吹万里，昏昏同一色。 \n马烦莫敢进，人急未遑食。草木春更悲，天景昼相匿。 \n夙龄慕忠义，雅尚存孤直。览史怀浸骄，读诗叹孔棘。 \n及兹戎旅地，忝从书记职。兵气腾北荒，军声振西极。 \n坐觉威灵远，行看氛祲息。愚臣何以报，倚马申微力。",
  "dynasty": "唐代",
  "id": 3621,
  "name": "西征军行遇风",
  "poet": {
    "id": 0,
    "name": "崔融1",
    "star": 0
  },
  "star": 1,
  "tags": []
}