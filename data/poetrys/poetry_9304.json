{
  "content": "南州林莽深，亡命聚其间。杀人无昏晓，尸积填江湾。 \n饿虎衔髑髅，饥乌啄心肝。腥裛滩草死，血流江水殷。 \n夜雨风萧萧，鬼哭连楚山。三江行人绝，万里无征船。 \n唯有白鸟飞，空见秋月圆。罢官自南蜀，假道来兹川。 \n瞻望阳台云，惆怅不敢前。帝乡北近日，泸口南连蛮。 \n何当遇长房，缩地到京关。愿得随琴高，骑鱼向云烟。 \n明主每忧人，节使恒在边。兵革方御寇，尔恶胡不悛。 \n吾窃悲尔徒，此生安得全。",
  "dynasty": "唐代",
  "id": 9304,
  "name": "阻戎泸间群盗",
  "poet": {
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。",
    "id": 113,
    "image": "https://raw.githubusercontent.com/hujiaweibujidao/poetry/master/image/image_113.jpg",
    "name": "岑参",
    "star": 0
  },
  "star": 1,
  "tags": []
}