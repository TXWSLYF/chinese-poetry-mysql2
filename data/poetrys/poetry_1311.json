{
  "content": "魏主矜蛾眉，美人美于玉。高台无昼夜，歌舞竟未足。 \n盛色如转圜，夕阳落深谷。仍令身殁后，尚足平生欲。 \n红粉横泪痕，调弦空向屋。举头君不在，唯见西陵木。 \n玉辇岂再来，娇鬟为谁绿。那堪秋风里，更舞阳春曲。 \n曲终情不胜，阑干向西哭。台边生野草，来去罥罗縠. \n况复陵寝间，双双见麋鹿。",
  "dynasty": "唐代",
  "id": 1311,
  "name": "相和歌辞。铜雀妓",
  "poet": {
    "desc": "刘商，唐代诗人、画家，字子夏，彭城（今江苏徐州）人。大历（七六六至七七九）间进士。官礼部郎中。能文善画，诗以乐府见长。刘商的诗歌作品很多，代表作有《琴曲歌辞·胡笳十八拍》，这是他罢庐州合肥县令后所作，约写于大历四五年（769——770）。《唐才子传》卷四说他“拟蔡淡《胡笳曲》，脍炙当时”。《全唐诗》收录有刘商的很多诗歌。",
    "id": 745,
    "name": "刘商",
    "star": 0
  },
  "star": 1,
  "tags": []
}