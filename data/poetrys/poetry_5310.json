{
  "content": "外域分都护，中台命职方。欲传清庙略，先取剧曹郎。 \n已佩登坛印，犹怀伏奏香。百壶开祖饯，驷牡戒戎装。 \n青海连西掖，黄河带北凉。关山瞻汉月，戈剑宿胡霜。 \n体国才先著，论兵策复长。果持文武术，还继杜当阳。",
  "dynasty": "唐代",
  "id": 5310,
  "name": "送赵大夫护边（一作送赵都护赴安西）",
  "poet": {
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。",
    "id": 910,
    "image": "https://raw.githubusercontent.com/hujiaweibujidao/poetry/master/image/image_910.jpg",
    "name": "孙逖",
    "star": 0
  },
  "star": 1,
  "tags": []
}