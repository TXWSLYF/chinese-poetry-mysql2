{
  "content": "守岁多然烛，通宵莫掩扉。客愁当暗满，春色向明归。 \n玉斗巡初匝，银河落渐微。开正献岁酒，千里间庭闱。",
  "dynasty": "唐代",
  "id": 5151,
  "name": "京中守岁",
  "poet": {
    "desc": "丁仙芝，字元祯，曲阿（今江苏丹阳市）人，唐开元十三年登进士第，仕途颇波折，至十八年仍未授官，后亦仕至主簿、余杭县尉等职，好交游，其诗仅存十四首。",
    "id": 2486,
    "name": "丁仙芝",
    "star": 0
  },
  "star": 1,
  "tags": []
}