{
  "content": "弘阁陈芳宴，佳宾此会难。交逢贵日重，醉得少时欢。 \n舒黛凝歌思，求音足笔端。一闻清佩动，珠玉夜珊珊。",
  "dynasty": "唐代",
  "id": 16834,
  "name": "奉陪武相公西亭夜宴陆郎中（时为武元衡幕僚）",
  "poet": {
    "desc": "萧祜，字祐之，兰陵人。以处士征，拜拾遗。元和初，历御史中丞、桂管防御观察使。为人闲澹贞退，善鼓琴赋诗，精妙书画，游心林壑，名人高士多与之游。诗二首",
    "id": 1495,
    "name": "萧祜",
    "star": 0
  },
  "star": 1,
  "tags": []
}