{
  "content": "白笔南征变二毛，越山愁瘴海惊涛。才归龙尾含鸡舌， \n更立螭头运兔毫。阊阖欲开宫漏尽，冕旒初坐御香高。 \n吴中旧侣君先贵，曾忆王祥与佩刀。",
  "dynasty": "唐代",
  "id": 28374,
  "name": "李定言自殿院衔命归阙，拜员外郎迁右史因寄",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}