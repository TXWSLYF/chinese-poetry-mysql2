{
  "content": "一炉薪尽室空然，万象何妨在眼前。时有兴来还觅句， \n已无心去即安禅。山门影落秋风树，水国光凝夕照天。 \n借问荀家兄弟内，八龙头角让谁先。",
  "dynasty": "唐代",
  "id": 45058,
  "name": "山中寄凝密大师兄弟",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}