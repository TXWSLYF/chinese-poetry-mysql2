{
  "content": "先生不折桂，谪去抱何冤。已葬离燕骨，难招入剑魂。 \n旅坟低却草，稚子哭胜猿。冥寞如搜句，宜邀贺监论。 \n青旆低寒水，清笳出晓风。鸟为伤贾傅，马立葬滕公。 \n松柏青山上，城池白日中。一朝今古隔，惟有月明同。",
  "dynasty": "唐代",
  "id": 39559,
  "name": "吊贾岛二首",
  "poet": {
    "desc": "曹松（828——903），唐代晚期诗人。字梦徵。舒州（今安徽桐城，一今安徽潜山）人。生卒年不详。早年曾避乱栖居洪都西山，后依建州刺史李频。李死后，流落江湖，无所遇合。光化四年(901)中进士，年已70余，特授校书郎（秘书省正字）而卒。",
    "id": 615,
    "name": "曹松",
    "star": 0
  },
  "star": 1,
  "tags": []
}