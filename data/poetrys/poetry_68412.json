{
  "content": "自结床头尘尾，角巾坐枕孤松。片云承日过山东。起听荷叶雨，行受芷花风。 \n无客同羹莼菜，有人为剥莲蓬。东墙年少未从容。何因知我意，吹笛月明中。",
  "dynasty": "宋代",
  "id": 68412,
  "name": "临江仙",
  "poet": {
    "desc": "彭元逊，生卒年不详，字巽吾，庐陵（今江西吉安）人。景定二年（公元1261年）参加解试。与刘辰翁有唱和，宋亡不仕。存词20首。宋词三百首多有收录。",
    "id": 635,
    "name": "彭元逊",
    "star": 0
  },
  "star": 1,
  "tags": []
}