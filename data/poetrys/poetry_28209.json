{
  "content": "桑柘满江村，西斋接海门。浪冲高岸响，潮入小池浑。 \n岩树阴棋局，山花落酒樽。相逢亦留宿，还似识王孙。",
  "dynasty": "唐代",
  "id": 28209,
  "name": "题邹处士隐居（一作题裴处士园林）",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}