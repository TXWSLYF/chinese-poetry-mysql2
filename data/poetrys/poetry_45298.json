{
  "content": "竭云涛，刳巨鳌，搜括造化空牢牢。冥心入海海神怖， \n骊龙不敢为珠主。人间物象不供取，饱饮游神向悬圃。 \n锵金铿玉千馀篇，脍吞炙嚼人口传。须知一一丈夫气， \n不是绮罗儿女言。",
  "dynasty": "唐代",
  "id": 45298,
  "name": "读李白集",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 2,
  "tags": []
}