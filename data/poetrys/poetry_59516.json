{
  "content": "不但酴醿芍药，此花亦殿余春。麝囊初破酒初醺。恰有这般风韵。 \n烂坼真成绝倒，半开犹带轻颦。不知抵死笑何人。待与折来细问。",
  "dynasty": "宋代",
  "id": 59516,
  "name": "西江月（赋紫笑花）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}