{
  "content": "镇淮楼下旌旗，晶明辉映云山阁。宸旒倚重，折冲千里，无逾秋壑。缓带轻裘，纶巾羽扇，从容筹略。使毡裘胆破，丁宁边吏，无生事，空沙漠。 \n二十四桥风月，称断楼、卷尽帘箔。绂麟华旦，饱吟玉蕊，款簪金药。驿骑朝驰，宝鞍卖赐，御筵宣押。更赐环促如，中书入令，作汾阳郭。",
  "dynasty": "宋代",
  "id": 68433,
  "name": "水龙吟（代寿制师贾参政）",
  "poet": {
    "desc": "翁溪园（生卒事迹均不详），宋朝文人，贾似道时人。",
    "id": 1510,
    "name": "翁溪园",
    "star": 0
  },
  "star": 1,
  "tags": []
}