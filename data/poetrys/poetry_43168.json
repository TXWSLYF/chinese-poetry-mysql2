{
  "content": "月照疏林惊鹊飞，羁人此夜共无依。青门旅寓身空老， \n白首头陀力渐微。屡向曲池陪逸少，几回戎幕接玄晖。 \n四科弟子称文学，五马诸侯是绣衣。江雁往来曾不定， \n野云摇曳本无机。修行未尽身将尽，欲向东山掩旧扉。",
  "dynasty": "唐代",
  "id": 43168,
  "name": "月夜有怀黄端公兼简朱孙二判官",
  "poet": {
    "id": 0,
    "name": "清江",
    "star": 0
  },
  "star": 1,
  "tags": []
}