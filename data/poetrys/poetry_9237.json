{
  "content": "杜侯实才子，盛名不可及。只曾效一官，今已年四十。 \n是君同时者，已有尚书郎。怜君独未遇，淹泊在他乡。 \n我从京师来，到此喜相见。共论穷途事，不觉泪满面。 \n忆昨癸未岁，吾兄自江东。得君江湖诗，骨气凌谢公。 \n熊生尉淇上，开馆常待客。喜我二人来，欢笑朝复夕。 \n县楼压春岸，戴胜鸣花枝。吾徒在舟中，纵酒兼弹棋。 \n三月犹未还，寒愁满春草。赖蒙瑶华赠，讽咏慰怀抱。",
  "dynasty": "唐代",
  "id": 9237,
  "name": "敬酬杜华淇上见赠，兼呈熊曜",
  "poet": {
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。",
    "id": 113,
    "image": "https://raw.githubusercontent.com/hujiaweibujidao/poetry/master/image/image_113.jpg",
    "name": "岑参",
    "star": 0
  },
  "star": 1,
  "tags": []
}