{
  "content": "鱼龙多处凿门开，万古人知夏禹材。青嶂远分从地断， \n洪流高泻自天来。风云有路皆烧尾，波浪无程尽曝腮。 \n心感膺门身过此，晚山秋树独徘徊。",
  "dynasty": "唐代",
  "id": 28359,
  "name": "晚登龙门驿楼",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}