{
  "content": "长河冻如石，征人夜中戍。但恐筋力尽，敢惮将军遇。 \n古来死未歇，白骨碍官路。岂无一有功，可以高其墓。 \n亲戚牵衣泣，悲号自相顾。死者虽无言，那堪生者悟。 \n不如无手足，得见齿发暮。乃知七尺躯，却是速死具。",
  "dynasty": "唐代",
  "id": 32575,
  "name": "蓟北门行（一本作出自蓟北门行）",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 1,
  "tags": []
}