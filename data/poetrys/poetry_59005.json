{
  "content": "带湖佳处，仿佛真蓬岛。曾对金樽伴芳草。见桃花流水，别是春风，笙歌里，谁信东君会老。 \n功名都莫问，总是神仙，买断风光镇长好。但如今，经国手，袖里偷闲，天不管、怎得关河事了。待貌取、精神上凌烟，却旋买扁舟，归来闻早。",
  "dynasty": "宋代",
  "id": 59005,
  "name": "洞仙歌（寿稼轩）",
  "poet": {
    "desc": "杨炎正（1145—？）字济翁，庐陵（今江西吉安）人，杨万里之族弟。庆元二年（1196）年五十二始登第，受知于京镗，为宁县簿。六年，除架阁指挥，寻罢官。嘉定三年（1210）于大理司直任上以臣僚论劾，诏与在外差遣，知藤州。嘉定七年又被论罢，改知琼州，官至安抚使。杨炎正与辛弃疾交谊甚厚，多有酬唱。",
    "id": 101,
    "image": "https://raw.githubusercontent.com/hujiaweibujidao/poetry/master/image/image_101.jpg",
    "name": "杨炎正",
    "star": 0
  },
  "star": 1,
  "tags": []
}