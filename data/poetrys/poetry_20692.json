{
  "content": "君弹乌夜啼，我传乐府解古题。良人在狱妻在闺， \n官家欲赦乌报妻。乌前再拜泪如雨，乌作哀声妻暗语。 \n后人写出乌啼引，吴调哀弦声楚楚。四五年前作拾遗， \n谏书不密丞相知。谪官诏下吏驱遣，身作囚拘妻在远。 \n归来相见泪如珠，唯说闲宵长拜乌。君来到舍是乌力， \n妆点乌盘邀女巫。今君为我千万弹，乌啼啄啄泪澜澜。 \n感君此曲有深意，昨日乌啼桐叶坠。当时为我赛乌人， \n死葬咸阳原上地。",
  "dynasty": "唐代",
  "id": 20692,
  "name": "听庾及之弹乌夜啼引",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}