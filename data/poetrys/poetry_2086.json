{
  "content": "春景娇春台，新露泣新梅。春叶参差吐，新花重叠开。 \n花影飞莺去，歌声度鸟来。倩看飘飖雪，何如舞袖回。 \n逶迤度香阁，顾步出兰闺。欲绕鸳鸯殿，先过桃李蹊。 \n风带舒还卷，簪花举复低。欲问今宵乐，但听歌声齐。 \n夜久星沉没，更深月影斜。裙轻才动佩，鬟薄不胜花。 \n细风吹宝袜，轻露湿红纱。相看乐未已，兰灯照九华。",
  "dynasty": "唐代",
  "id": 2086,
  "name": "杂曲歌辞。踏歌词",
  "poet": {
    "desc": "谢偃（599-643），汉族，隋末唐初卫州卫县（今浚县卫贤，隶属省辖市鹤壁市）人，仕隋为散从正员外。时李百药工五言诗，谢偃善作赋，时人称为李诗、谢赋。出为湘潭令。《集》十卷，今存诗四首。",
    "id": 2271,
    "name": "谢偃",
    "star": 0
  },
  "star": 2,
  "tags": []
}