{
  "content": "十月芙蓉花满枝，天庭驿骑赐寒衣。将同玉蝶侵肌冷， \n也遣金鹏遍体飞。夜卧始知多忝窃，昼行方觉转光辉。 \n深冬若得朝丹阙，太华峰前衣锦归。",
  "dynasty": "唐代",
  "id": 41728,
  "name": "宣赐锦袍设上赠诸郡客",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 1,
  "tags": []
}