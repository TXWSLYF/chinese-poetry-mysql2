{
  "content": "感旧\n鹦鹉洲，凤凰楼，十年故人怀旧游。杜陵花，陶令酒，酒病花愁，不觉的今春瘦。\n湖上送别\n钓锦鳞，棹红云，西湖画船三月春。正思家，还送人，绿满前村，烟雨江南恨。\n春日湖上二首\n雨亦奇，锦成围，笙歌满城莺燕飞。紫霞杯，金缕衣，倒著接篱，湖上山翁醉。\n舞绛纱，扣红牙，耳边玉人催上马。雪儿歌，苏小家，月淡梨花，醉倚秋千架。\n春晚\n看牡丹，倚阑干，宿酒乍醒攲髻鬟。燕初忙，莺正懒，帘卷轻寒，玉手调筝雁。\n秋夜\n雨乍晴，月笼明，秋香院落砧杵鸣。二三更，千万声，捣碎离情，不管愁人听。\n黄桂\n近玉阶，映瑶台，婆婆小丛岩畔栽。雁初飞，花正开，金粟如来，望月佳人拜。",
  "dynasty": "元代",
  "id": 69836,
  "name": "【中吕】迎仙客_感旧鹦鹉洲",
  "poet": {
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。",
    "id": 394,
    "image": "https://raw.githubusercontent.com/hujiaweibujidao/poetry/master/image/image_394.jpg",
    "name": "张可久",
    "star": 0
  },
  "star": 1,
  "tags": []
}