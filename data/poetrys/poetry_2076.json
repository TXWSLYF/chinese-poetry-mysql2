{
  "content": "拜新月，拜月出堂前，暗魄深笼桂，虚弓未引弦。 \n拜新月，拜月妆楼上，鸾镜未安台，蛾眉已相向。 \n拜新月，拜月不胜情，庭前风露清，月临人自老， \n望月更长生。东家阿母亦拜月，一拜一悲声断绝。 \n昔年拜月逞容仪，如今拜月双泪垂。回看众女拜新月， \n却忆红闺年少时。",
  "dynasty": "唐代",
  "id": 2076,
  "name": "杂曲歌辞。拜新月",
  "poet": {
    "desc": "中孚妻张氏，生卒不详，山阳人，工于诗，尤善歌行，诗名甚著。《诗薮外编》称她“可参张籍、王建间”，《唐音癸签》赞誉其诗为“尤彤管之铮铮者”。《全唐诗补编》存其诗一首。",
    "id": 1062,
    "name": "吉中孚妻",
    "star": 0
  },
  "star": 1,
  "tags": []
}