{
  "content": "皇都春早，正媚景霁色，融和时候。宿霭初收，祥烟新布，桃李满林惟绣。挺生圣朝哲辅，风采独居人右。世希有，看陈思名族，平阳革裔。 \n眷厚知已久，近辅名藩，符竹频分剖。一节趋朝，神京作镇，高掩昔年贤守。芝检异恩才下，玉笋清班须簉。寿龄远，与湖册同永，松椿同寿。",
  "dynasty": "宋代",
  "id": 67603,
  "name": "喜迁莺",
  "poet": {
    "id": 0,
    "name": "曹宰",
    "star": 0
  },
  "star": 1,
  "tags": []
}