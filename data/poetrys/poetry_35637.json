{
  "content": "危阁压山冈，晴空疑鸟行。胜搜花界尽，响益梵音长。 \n有月堪先到，无风亦自凉。人烟纷绕绕，诸树共苍苍。 \n榻恋高楼语，瓯怜昼茗香。此身闲未得，驱马入残阳。",
  "dynasty": "唐代",
  "id": 35637,
  "name": "夏日题远公北阁",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}