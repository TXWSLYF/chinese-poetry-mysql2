{
  "content": "狂滥生涯今几许。敕赐湖天，万顷烟波主。约我小舟同老去。要前一叶风掀舞。 \n邂逅同寻溪上路。淡墨题诗，正在云深处。别后作书频寄语。无忘林下萧萧雨。",
  "dynasty": "宋代",
  "id": 64778,
  "name": "凤栖梧（寄贺司户）",
  "poet": {
    "desc": "蔡楠（？？～1170）字坚老，号云壑，南城（现属江西）人。生年不详，卒于宋孝宗乾道六年。工诗词，吕本中等常与之唱和。官宜春别驾。著有云壑隐居集三卷，词有浩歌集一卷，《文献通考》传于世。",
    "id": 2468,
    "name": "蔡楠",
    "star": 0
  },
  "star": 1,
  "tags": []
}