{
  "content": "自顾衰容累玉除，忽承优诏赴铜鱼。江头鸟避青旄节， \n城里人迎露网车。长沙地近悲才子，古郡山多忆旧庐。 \n更枉新诗思何苦，离骚愁处亦无如。",
  "dynasty": "唐代",
  "id": 10001,
  "name": "酬皇甫十六侍御曾见寄（此公时贬舒州司马）",
  "poet": {
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。",
    "id": 760,
    "name": "李嘉祐",
    "star": 0
  },
  "star": 1,
  "tags": []
}