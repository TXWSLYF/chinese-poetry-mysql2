{
  "content": "团扇，团扇，美人并来遮面。玉颜憔悴三年， \n谁复商量管弦。弦管，弦管，春草昭阳路断。 \n胡蝶，胡蝶，飞上金枝玉叶。君前对舞春风， \n百叶桃花树红。红树，红树，燕语莺啼日暮。 \n罗袖，罗袖，暗舞春风依旧。遥看歌舞玉楼， \n好日新妆坐愁。愁坐，愁坐，一世虚生虚过。 \n杨柳，杨柳，日暮白沙渡口。船头江水茫茫， \n商人少妇断肠。肠断，肠断，鹧鸪夜飞失伴。",
  "dynasty": "唐代",
  "id": 47079,
  "name": "调笑令 / 宫中调笑",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 5,
  "tags": []
}