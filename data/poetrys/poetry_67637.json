{
  "content": "晓雾散晴渚，秋色满湘山。青鞋黄帽，忄欠与名士共跻攀。窈窕深林幽谷，诘曲危亭飞观，俯首视尘寰。长啸望天末，余响下云端。 \n白鹤去，荒井在，汲清寒。醒然毛骨，浮丘招我御风还。拂拭苍崖苔藓，一写胸中豪气，渺渺洞庭宽。山鬼善呵护，千载照层峦。",
  "dynasty": "宋代",
  "id": 67637,
  "name": "水调歌头（题岳麓法华台）",
  "poet": {
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》",
    "id": 2103,
    "name": "侯置",
    "star": 0
  },
  "star": 1,
  "tags": []
}