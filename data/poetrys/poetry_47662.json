{
  "content": "葛不连蔓棻台台。\n我君心苦命更之。\n尝胆不苦甘如饴。\n令我采葛以作丝。\n女工织兮不敢迟。\n弱于罗兮轻霏霏。\n号絺素兮将献之。\n越王悦兮忘罪除。\n吴王叹兮飞尺书。\n增封益地赐羽奇。\n机杖茵蓐诸侯仪。\n群臣拜舞天颜舒。\n我王何忧能不移。\n饥不遑食四体疲。",
  "dynasty": "先秦",
  "id": 47662,
  "name": "采葛妇歌",
  "poet": {
    "id": 0,
    "name": "佚名",
    "star": 0
  },
  "star": 2,
  "tags": []
}