{
  "content": "五月渡淮水，南行绕山陂。江村远鸡应，竹里闻缲丝。 \n楚女肌发美，莲塘烟露滋。菱花覆碧渚，黄鸟双飞时。 \n渺渺溯洄远，凭风托微词。斜光动流睇，此意难自持。 \n女歌本轻艳，客行多怨思。女萝蒙幽蔓，拟上青桐枝。",
  "dynasty": "唐代",
  "id": 14899,
  "name": "莲塘驿（在盱眙界）",
  "poet": {
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。",
    "id": 484,
    "image": "https://raw.githubusercontent.com/hujiaweibujidao/poetry/master/image/image_484.jpg",
    "name": "李益",
    "star": 0
  },
  "star": 1,
  "tags": []
}