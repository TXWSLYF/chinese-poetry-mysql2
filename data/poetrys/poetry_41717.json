{
  "content": "摇落江天万木空，雁行斜戛塞垣风。征闺捣月离愁远， \n旧馆眠云旅梦通。郢客岂能陪下里，皋禽争肯恋樊笼。 \n此心旷荡谁相会，尽在南华十卷中。",
  "dynasty": "唐代",
  "id": 41717,
  "name": "秋夕书事",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 1,
  "tags": []
}