{
  "content": "西江运船立红帜，万棹千帆绕江水。去年六月无稻苗， \n已说水乡人饿死。县官部船日算程，暴风恶雨亦不停。 \n在生有乐当有苦，三年作官一年行。坏舟畏鼠复畏漏， \n恐向太仓折升斗。辛勤耕种非毒药，看著不入农夫口。 \n用尽百金不为费，但得一金即为利。远征海稻供边食， \n岂如多种边头地。",
  "dynasty": "唐代",
  "id": 15769,
  "name": "水运行",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}