{
  "content": "当时无德御乾坤，广筑徒劳万古存。\n谩役生民防极塞，不知血刃起中原。\n珠玑旋见陪陵寝，社稷何曾保子孙。 \n降虏至今犹自说，冤声夜夜傍城根。",
  "dynasty": "唐代",
  "id": 35503,
  "name": "长城",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 122,
  "tags": []
}