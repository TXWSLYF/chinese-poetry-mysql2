{
  "content": "风透纱窗。叶落银床。夹缬林、吹下严霜。新篘浮蚁，班坐飞觞。有岩中秀，篱中艳，洛中香。 \n金钿放蕊，玉粒争芳。惯年年、来趁清商。不应素节，还有花王。看正封诗，龟年调，太真狂。",
  "dynasty": "宋代",
  "id": 54919,
  "name": "行香子",
  "poet": {
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。",
    "id": 872,
    "image": "https://raw.githubusercontent.com/hujiaweibujidao/poetry/master/image/image_872.jpg",
    "name": "葛立方",
    "star": 0
  },
  "star": 1,
  "tags": []
}