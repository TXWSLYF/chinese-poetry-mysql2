{
  "content": "东家小女不惜钱，买得鹦鹉独自怜。自从死却家中女， \n无人更共鹦鹉语。十日不饮一滴浆，泪渍绿毛头似鼠。 \n舌关哑咽畜哀怨，开笼放飞离人眼。短声亦绝翠臆翻， \n新墓崔嵬旧巢远。此禽有志女有灵，定为连理相并生。",
  "dynasty": "唐代",
  "id": 15792,
  "name": "伤邻家鹦鹉词",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}