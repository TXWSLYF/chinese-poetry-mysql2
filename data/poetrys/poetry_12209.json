{
  "content": "炀皇嗣君位，隋德滋昏幽。日作及身祸，以为长世谋。 \n居常耻前王，不思天子游。意欲出明堂，便登浮海舟。 \n令行山川改，功与玄造侔。河淮可支合，峰gH生回沟。 \n封陨下泽中，作山防逸流。船舲状龙鹢，若负宫阙浮。 \n荒娱未央极，始到沧海头。忽见海门山，思作望海楼。 \n不知新都城，已为征战丘。当时有遗歌，歌曲太冤愁。 \n四海非天狱，何为非天囚。天囚正凶忍，为我万姓雠。 \n人将引天钐，人将持天锼。所欲充其心，相与绝悲忧。 \n自得隋人歌，每为隋君羞。欲歌当阳春，似觉天下秋。 \n更歌曲未终，如有怨气浮。奈何昏王心，不觉此怨尤。 \n遂令一夫唱，四海欣提矛。吾闻古贤君，其道常静柔。 \n慈惠恐不足，端和忘所求。嗟嗟有隋氏，惛惛谁与俦。",
  "dynasty": "唐代",
  "id": 12209,
  "name": "闵荒诗",
  "poet": {
    "desc": "元结（719～772年），中国唐代文学家。字次山，号漫叟 、聱叟 。河南鲁山人。天宝六载(747)应举落第后，归隐商余山。天宝十二载进士及第。安禄山反，曾率族人避难猗玗洞 （今湖北大冶境内），因号猗玗子。乾元二年(759)，任山南东道节度使史翙幕参谋，招募义兵，抗击史思明叛军，保全十五城。代宗时，任道州刺史，调容州，加封容州都督充本管经略守捉使，政绩颇丰。大历七年(772)入朝，同年卒于长安。",
    "id": 79,
    "image": "https://raw.githubusercontent.com/hujiaweibujidao/poetry/master/image/image_79.jpg",
    "name": "元结",
    "star": 0
  },
  "star": 1,
  "tags": []
}