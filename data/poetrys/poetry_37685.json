{
  "content": "何劳问我成都事，亦报君知便纳降。蜀柳笼堤烟矗矗， \n海棠当户燕双双。富春不并穷师子，濯锦全胜旱曲江。 \n高卷绛纱扬氏宅，半垂红袖薛涛窗。浣花泛鹢诗千首， \n静众寻梅酒百缸。若说弦歌与风景，主人兼是碧油幢。",
  "dynasty": "唐代",
  "id": 37685,
  "name": "蜀中登第答李搏六韵",
  "poet": {
    "desc": "裴廷裕，字膺馀，昭宗时翰林学士，左散骑常侍，后贬湖南卒。诗二首",
    "id": 1180,
    "image": "https://raw.githubusercontent.com/hujiaweibujidao/poetry/master/image/image_1180.jpg",
    "name": "裴廷裕",
    "star": 0
  },
  "star": 1,
  "tags": []
}