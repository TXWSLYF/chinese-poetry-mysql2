{
  "content": "闻君行路难，惆怅临长衢。岂不惮险艰，王程剩相拘。 \n忆昨蓬莱宫，新授刺史符。明主仍赐衣，价直千万馀。 \n何幸承命日，得与夫子俱。携手出华省，连镳赴长途。 \n五马当路嘶，按节投蜀都。千崖信萦折，一径何盘纡。 \n层冰滑征轮，密竹碍隼旟。深林迷昏旦，栈道凌空虚。 \n飞雪缩马毛，烈风擘我肤。峰攒望天小，亭午见日初。 \n夜宿月近人，朝行云满车。泉浇石罅坼，火入松心枯。 \n亚尹同心者，风流贤大夫。荣禄上及亲，之官随板舆。 \n高价振台阁，清词出应徐。成都春酒香，且用俸钱沽。 \n浮名何足道，海上堪乘桴。",
  "dynasty": "唐代",
  "id": 9238,
  "name": "酬成少尹骆谷行见呈",
  "poet": {
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。",
    "id": 113,
    "image": "https://raw.githubusercontent.com/hujiaweibujidao/poetry/master/image/image_113.jpg",
    "name": "岑参",
    "star": 0
  },
  "star": 1,
  "tags": []
}