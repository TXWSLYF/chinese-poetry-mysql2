{
  "content": "红嵯峨，烁晚波，乖龙慵卧旱鬼多。爞爞万里压天堑， \n飏雷电光空闪闪。好雨不雨风不风，徒倚穹苍作岩险。 \n男巫女觋更走魂，焚香祝天天不闻。天若闻， \n必能使尔为润泽，洗埃氛。而又变之成五色，捧日轮， \n将以表唐尧虞舜之明君。",
  "dynasty": "唐代",
  "id": 45297,
  "name": "夏云曲",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}