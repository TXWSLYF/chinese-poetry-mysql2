{
  "content": "仙穴逢羽人，停舻向前拜。问余涉风水，何处远行迈。 \n登陆寻天台，顺流下吴会。兹山夙所尚，安得问灵怪。 \n上逼青天高，俯临沧海大。鸡鸣见日出，常觌仙人旆。 \n往来赤城中，逍遥白云外。莓苔异人间，瀑布当空界。 \n福庭长自然，华顶旧称最。永此从之游，何当济所届。",
  "dynasty": "唐代",
  "id": 7286,
  "name": "越中逢天台太乙子",
  "poet": {
    "desc": "孟浩然（689-740），男，汉族，唐代诗人。本名不详（一说名浩），字浩然，襄州襄阳（今湖北襄阳）人，世称“孟襄阳”。浩然，少好节义，喜济人患难，工于诗。年四十游京师，唐玄宗诏咏其诗，至“不才明主弃”之语，玄宗谓：“卿自不求仕，朕未尝弃卿，奈何诬我？”因放还未仕，后隐居鹿门山，著诗二百余首。孟浩然与另一位山水田园诗人王维合称为“王孟”。",
    "id": 757,
    "image": "https://raw.githubusercontent.com/hujiaweibujidao/poetry/master/image/image_757.jpg",
    "name": "孟浩然",
    "star": 0
  },
  "star": 1,
  "tags": []
}