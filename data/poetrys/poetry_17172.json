{
  "content": "淮水源流远，涂山礼命升。往年求故剑，今夕祔初陵。 \n鸾镜金波涩，翚衣玉彩凝。千年子孙庆，孝理在蒸蒸。",
  "dynasty": "唐代",
  "id": 17172,
  "name": "昭德皇后挽歌词",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 3,
  "tags": []
}