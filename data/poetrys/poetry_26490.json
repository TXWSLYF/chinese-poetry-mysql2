{
  "content": "二纪烟尘外，凄凉转战归。胡笳悲蔡琰，汉使泣明妃。 \n金殿更戎幄，青祛换毳衣。登车随伴仗，谒庙入中闱。 \n汤沐疏封在，关山故梦非。笑看鸿北向，休咏鹊南飞。 \n宫髻怜新样，庭柯想旧围。生还侍儿少，熟识内家稀。 \n凤去楼扃夜，鸾孤匣掩辉。应怜禁园柳，相见倍依依。",
  "dynasty": "唐代",
  "id": 26490,
  "name": "太和公主还宫",
  "poet": {
    "desc": "生卒年不详。籍贯不详。唐代诗人。穆宗长庆三年【823】进士。文宗太和【827-835】间，曾任歙州【安徽省歙县】、台州【今浙江省临海县】刺史。著有《李敬方诗》一卷，《全唐诗》录存其诗八首。",
    "id": 1429,
    "name": "李敬方",
    "star": 0
  },
  "star": 1,
  "tags": []
}