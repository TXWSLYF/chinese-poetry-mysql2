{
  "content": "君不见建章宫中金明枝，万万长条拂地垂。 \n二月三月花如霰，九重幽深君不见。艳彩朝含四宝宫， \n香风吹入朝云殿。汉家宫女春未阑，爱此芳香朝暮看。 \n看去看来心不忘，攀折将安镜台上。双双素手剪不成， \n两两红妆笑相向。建章昨夜起春风，一花飞落长信宫。 \n长信丽人见花泣，忆此珍树何嗟及。我昔初在昭阳时， \n朝折暮折登玉墀。只言岁岁长相对，不寤今朝遥相思。",
  "dynasty": "唐代",
  "id": 1791,
  "name": "杂曲歌辞。行路难",
  "poet": {
    "desc": "崔颢 唐开元年间进士，官至太仆寺丞，天宝中为司勋员外郎。最为人们津津乐道的是他那首《黄鹤楼》，据说李白为之搁笔，曾有“眼前有景道不得，崔颢题诗在上头”的赞叹。《全唐诗》存其诗四十二首。",
    "id": 547,
    "image": "https://raw.githubusercontent.com/hujiaweibujidao/poetry/master/image/image_547.jpg",
    "name": "崔颢",
    "star": 0
  },
  "star": 3,
  "tags": []
}