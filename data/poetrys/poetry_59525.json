{
  "content": "金风淅淅，银河耿耿，七夕如今又至。人间唤作隔年期，但只似、屈伸指臂。 \n罗花列果，拈针弄线，等是纷纷儿戏。巧人自少拙人多，那牛女、何曾管你。",
  "dynasty": "宋代",
  "id": 59525,
  "name": "鹊桥仙（甲子七夕）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}