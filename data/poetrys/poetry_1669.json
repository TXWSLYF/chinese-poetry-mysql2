{
  "content": "我爱正考甫，思贤作商颂。我爱扬子云，理乱皆如凤。 \n振衣中夜起，露花香旖旎。扑碎骊龙明月珠， \n敲出凤凰五色髓。陋巷萧萧风淅淅，缅想斯人胜珪璧。 \n寂寥千载不相逢，无限区区尽虚掷。君不见沉约道， \n佳人不在兹，春光为谁惜。 \n安得龙猛笔，点石为黄金。散问酷吏家，使无贪残心。 \n甘棠密叶成翠幄，颍凤不来天地塞。所以倾城人， \n如今不可得。",
  "dynasty": "唐代",
  "id": 1669,
  "name": "杂曲歌辞。君子有所思行",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 3,
  "tags": []
}