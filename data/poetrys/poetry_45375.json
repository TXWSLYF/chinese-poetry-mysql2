{
  "content": "力进凭诗业，心焦阙问安。远行无处易，孤立本来难。 \n楚月船中没，秦星马上残。明年有公道，更以命推看。",
  "dynasty": "唐代",
  "id": 45375,
  "name": "送刘必先",
  "poet": {
    "desc": "[唐]（约公元八八一年前后在世）[约公元八八一年前后在世]俗姓薛，字茂圣，汾州人。生卒年均不详，约唐僖宗中和初前后在世。出家荆门。工五言诗。尚颜著有诗集五卷，（《文献通考》作供奉集一卷。此从《全唐诗》）传于世。",
    "id": 2080,
    "name": "尚颜",
    "star": 0
  },
  "star": 1,
  "tags": []
}