{
  "content": "不逐时人后，终年独闭关。家中贫自乐，石上卧常闲。 \n坠栗添新味，寒花带老颜。侍臣当献纳，那得到空山。",
  "dynasty": "唐代",
  "id": 13183,
  "name": "晚秋拾遗朱放访山居",
  "poet": {
    "desc": "秦系[唐]约唐玄宗开元八年至宪宗元和五年间在世（即约公元七二o午至八一o年间在世）字公绪，越州会稽人。年八十余岁。系著有诗集一卷，《新唐书艺文志》传于世。",
    "id": 2575,
    "name": "秦系",
    "star": 0
  },
  "star": 1,
  "tags": []
}