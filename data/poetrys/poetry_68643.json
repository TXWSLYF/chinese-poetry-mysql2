{
  "content": "暗帘吹雨，怪西风梧井，凄凉何早。一寸柔情千万缕，临镜霜痕惊老。雁影关山，蛩声院宇，做就新怀抱。湘皋遗佩，故人空寄瑶草。 \n已是摇落堪悲，飘零多感，那更长安道。衰草寒芜吟未尽，无那平烟残照。千古闲愁，百年往事，不了黄花笑。渔樵深处，满庭红叶休扫。",
  "dynasty": "宋代",
  "id": 68643,
  "name": "酹江月",
  "poet": {
    "desc": "王易简（生卒年不详）字理得，号可竹，山阴（今浙江绍兴）人。宋末登进士第，除瑞安主簿，不赴。入元，隐居不仕。易简笃于议论，多所著述，有《山中观史吟》。《乐府补题》有其咏物词四首，《绝妙好词》卷六载其词三首。",
    "id": 1067,
    "image": "https://raw.githubusercontent.com/hujiaweibujidao/poetry/master/image/image_1067.jpg",
    "name": "王易简",
    "star": 0
  },
  "star": 1,
  "tags": []
}