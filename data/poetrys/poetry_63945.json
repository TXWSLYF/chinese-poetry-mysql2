{
  "content": "碧树残鹃啼未歇。昨夜春归，不与行人别。留得绿杨枝上月。晓风吹作晴天雪。 \n龟甲屏低红叠叠。火暖萸烟，罗荐鸳鸯热。一插宝簪云妥贴。下阶先拣花枝折。",
  "dynasty": "宋代",
  "id": 63945,
  "name": "蝶恋花",
  "poet": {
    "desc": "仇远(1247年～1326年），字仁近，一字仁父，钱塘（今浙江杭州）人。因居余杭溪上之仇山，自号山村、山村民，人称山村先生。元代文学家、书法家。元大德年间(1297~1307)五十八岁的他任溧阳儒学教授，不久罢归，遂在忧郁中游山河以终。",
    "id": 2104,
    "name": "仇远",
    "star": 0
  },
  "star": 1,
  "tags": []
}