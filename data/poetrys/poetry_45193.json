{
  "content": "水隔孤城城隔山，水边时望忆师闲。清泉白日中峰上， \n落日半空栖鸟还。云影触衣分朵朵，雨声吹磬散潺潺。 \n传心莫学罗浮去，后辈思量待扣关。 \n雨晴天半碧光流，影倒残阳湿郡楼。绝顶有人经劫在， \n浮生无客暂时游。窗开万壑春泉乱，塔锁孤灯万木稠。 \n欲为吾师拂衣去，白云红叶又新秋。",
  "dynasty": "唐代",
  "id": 45193,
  "name": "宜春江上寄仰山长老二首",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}