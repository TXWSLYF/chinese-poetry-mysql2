{
  "content": "岐路不在天，十年行不至。一旦公道开，青云在平地。 \n枕上数声鼓，衡门已如市。白日探得珠，不待骊龙睡。 \n匆匆出九衢，僮仆颜色异。故衣未及换，尚有去年泪。 \n晴阳照花影，落絮浮野翠。对酒时忽惊，犹疑梦中事。 \n自怜孤飞鸟，得接鸾凤翅。永怀共济心，莫起胡越意。",
  "dynasty": "唐代",
  "id": 32530,
  "name": "杏园即席上同年",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 1,
  "tags": []
}