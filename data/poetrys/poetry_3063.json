{
  "content": "镇吴称奥里，试剧仰通才。近挹人披雾，遥闻境震雷。 \n一朝逢解榻，累日共衔杯。连辔登山尽，浮舟望海回。 \n以予惭拙宦，期子遇良媒。赠曲南凫断，征途北雁催。 \n更怜江上月，还入镜中开。",
  "dynasty": "唐代",
  "id": 3063,
  "name": "酬李丹徒见赠之作",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}