{
  "content": "谁在纱窗语？\n是梁问、双燕多愁，惜春归去。\n早有田田青荷叶，占断板桥西路。\n听半部、新添蛙鼓。\n小白蔫红都不见，但愔愔、门巷吹香絮。\n绿阴重，已如许。\n花源岂是重来误？\n尚依然、倚杏雕阑，笑桃朱户。\n隔院秋千看尽拆，过了几番疏雨。\n知永日、簸钱何处？\n午梦初回人定倦，料无心、肯到闲庭宇。\n空搔首，独延伫。",
  "dynasty": "清代",
  "id": 70740,
  "name": "金缕曲·初夏",
  "poet": {
    "desc": "朱彝尊(1629～1709)，清代诗人、词人、学者、藏书家。字锡鬯，号竹垞，又号驱芳，晚号小长芦钓鱼师，又号金风亭长。汉族，秀水（今浙江嘉兴市）人。康熙十八年（1679）举博学鸿词科，除检讨。二十二年（1683）入直南书房。曾参加纂修《明史》。博通经史，诗与王士祯称南北两大宗。作词风格清丽，为浙西词派的创始者，与陈维崧并称朱陈。精于金石文史，购藏古籍图书不遗余力，为清初著名藏书家之一。",
    "id": 637,
    "image": "https://raw.githubusercontent.com/hujiaweibujidao/poetry/master/image/image_637.jpg",
    "name": "朱彝尊",
    "star": 0
  },
  "star": 3,
  "tags": []
}