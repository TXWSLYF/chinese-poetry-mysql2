{
  "content": "行路难，君好看，惊波不在黤黮间， \n小人心里藏奔湍。七盘九折寒崷崒，翻车倒盖犹堪出。 \n未似是非唇舌危，暗中潜毁平人骨。君不见楚灵均， \n千古沉冤湘水滨。又不见李太白，一朝却作江南客。 \n下浸与高盘，不为行路难。是非真险恶，翻覆作峰峦。 \n漆愧同时黑，朱惭巧处丹。令人畏相识，欲画白云看。",
  "dynasty": "唐代",
  "id": 1802,
  "name": "杂曲歌辞。行路难二首",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}