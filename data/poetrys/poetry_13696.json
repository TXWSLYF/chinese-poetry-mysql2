{
  "content": "白玉郎仍少，羊车上路平。秋风摇远草，旧业起高情。 \n乱树通秦苑，重原接杜城。溪云随暮淡，野水带寒清。 \n广树留峰翠，闲门响叶声。近樵应已烧，多稼又新成。 \n解佩从休沐，承家岂退耕。恭侯有遗躅，何事学泉明。",
  "dynasty": "唐代",
  "id": 13696,
  "name": "奉和元承杪秋忆终南旧居",
  "poet": {
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。",
    "id": 2564,
    "name": "耿湋",
    "star": 0
  },
  "star": 1,
  "tags": []
}