{
  "content": "天上轩星正，云间湛露垂。礼容过渭水，宴喜胜瑶池。 \n彩雾笼花烛，升龙肃羽仪。君臣欢乐日，文物盛明时。 \n帘卷银河转，香凝玉漏迟。华封倾祝意，觞酒与声诗。 \n时平物茂岁功成，重翟排云到玉京。 \n四海未知春色至，今宵先入九重城。 \n银烛金炉禁漏移，月轮初照万年枝。 \n造舟已似文王事，卜世应同八百期。 \n汉主承乾帝道光，天家花烛宴昭阳。 \n六衣盛礼如金屋，彩笔分题似柏梁。",
  "dynasty": "唐代",
  "id": 41323,
  "name": "纳后夕侍宴",
  "poet": {
    "desc": "徐铉（916年—991年）南唐，北宋初年文学家、书法家。字鼎臣，广陵（今江苏扬州）人。历官五代吴校书郎、南唐知制诰、翰林学士、吏部尚书，后随李煜归宋，官至散骑常侍，世称徐骑省。淳化初因事贬静难军行军司马。曾受诏与句中正等校定《说文解字》。工于书，好李斯小篆。与弟徐锴有文名，号称“二徐”；又与韩熙载齐名，江东谓之“韩徐”。",
    "id": 2357,
    "image": "https://raw.githubusercontent.com/hujiaweibujidao/poetry/master/image/image_2357.jpg",
    "name": "徐铉",
    "star": 0
  },
  "star": 1,
  "tags": []
}