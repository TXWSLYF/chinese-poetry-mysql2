{
  "content": "哭葬寒郊外，行将何所从。盛曹徒列柏，新墓已栽松。 \n海月同千古，江云覆几重。旧书曾谏猎，遗草议登封。 \n畴昔轻三事，尝期老一峰。门临商岭道，窗引洛城钟。 \n应积泉中恨，无因世上逢。招寻偏见厚，疏慢亦相容。 \n张范唯通梦，求羊永绝踪。谁知长卿疾，歌赋不还邛。",
  "dynasty": "唐代",
  "id": 12951,
  "name": "送魏六侍御葬",
  "poet": {
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。",
    "id": 397,
    "image": "https://raw.githubusercontent.com/hujiaweibujidao/poetry/master/image/image_397.jpg",
    "name": "皇甫冉",
    "star": 0
  },
  "star": 1,
  "tags": []
}