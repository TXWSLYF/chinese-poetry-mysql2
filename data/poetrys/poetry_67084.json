{
  "content": "我来访古。把尘襟、都付一声鸣橹。笑把瑶觞波浩荡，却忆长鲸吞吐。坐挹高风，骨清毛冷，不作器尘语。客星何在，谩留遗像江渚。 \n试问泽畔羊裘，当时何事，知禹弇宫武。金印貂蝉谁不爱，只为汗颜巢许。幸有高台，较他箕颍，未肯轻输与。酒酣长啸，翩然谁共飞举。",
  "dynasty": "宋代",
  "id": 67084,
  "name": "酹江月",
  "poet": {
    "id": 0,
    "name": "沈刚孙",
    "star": 0
  },
  "star": 2,
  "tags": []
}