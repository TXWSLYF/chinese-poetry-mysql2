{
  "content": "帝下赤霄符，搜求造化炉。中台归内座，太一直南都。 \n黄霸乘轺入，王尊叱驭趋。万人东道送，六纛北风驱。 \n栈阁才倾盖，关门已合繻.贯鱼行逦迤，交马语踟蹰。 \n去速熊罴兆，来驰虎豹夫。昔怜三易地，今讶两分途。 \n别路环山雪，离章运寸珠。锋铓断犀兕，波浪没蓬壶。 \n区宇声虽动，淮河孽未诛。将军遥策画，师氏密訏谟。 \n汉上坛仍筑，褒西阵再图。公方先二虏，何暇进愚儒。",
  "dynasty": "唐代",
  "id": 20724,
  "name": "奉和权相公行次临阙驿逢郑仆射相公归…赠诗十四韵",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}