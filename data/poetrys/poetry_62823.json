{
  "content": "老去坐来睡重，病多吟得诗慳。有时忽自拍阑干。一点心随天远。 \n柳絮飞从何处，莺声啼破空山。春风依旧满人间。不奈双颦闲管。",
  "dynasty": "宋代",
  "id": 62823,
  "name": "西江月（书怀）",
  "poet": {
    "desc": "（一二一四～一二九七），字谦之，一字子微，号本堂，晚年号嵩溪遗耄，鄞县（今浙江宁波）人，寄籍奉化。理宗宝祐四年（一二五六）进士，调监饶州商税。景定元年（一二六○），为白鹭书院山长，知安福县。",
    "id": 80,
    "image": "https://raw.githubusercontent.com/hujiaweibujidao/poetry/master/image/image_80.jpg",
    "name": "陈著",
    "star": 0
  },
  "star": 1,
  "tags": []
}