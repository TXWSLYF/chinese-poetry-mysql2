{
  "content": "画阁换粘春帖，宝筝抛学银钩。东风轻滑玉钗流。纤就燕纹莺绣。 \n隔帐灯花微笑，倚窗云叶低收。双鸳刺罢底尖头。剔雪间寻豆蔻。",
  "dynasty": "宋代",
  "id": 67224,
  "name": "西江月（立春）",
  "poet": {
    "desc": "翁元龙字时可，号处静，句章（一作四明）人。生卒年均不详，约宋理宗嘉熙初前后在世。生平事迹不可考。他是大词家吴文英之兄，亦工词，杜成之评为“如絮浮水，如荷湿露，萦旋流转，似沾非着”。所作今存花草粹编中者一首，绝妙好词中者五首。",
    "id": 634,
    "name": "翁元龙",
    "star": 0
  },
  "star": 1,
  "tags": []
}