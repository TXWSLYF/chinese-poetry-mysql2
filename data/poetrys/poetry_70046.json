{
  "content": "晓开闾阖庆天申，九五龙飞第一春。星围电绕天威近，肃朝班对紫宸，嵩呼\n舞蹈扬尘。和气融三岛，欢声沸五云，洪福齐臻。　舟中\n　　孤舟夜泊洞庭边，灯火青荧对客船。朔风吹老梅花片，推开篷雪满天，诗豪\n与风雪争先。雪片与风鏖战，诗和雪缴缠，一笑琅然。　山居自乐\n　　西风篱菊灿秋花，落日枫林噪晚鸦。数椽茅屋青山下，是山中宰相家，教儿\n孙自种桑麻。亲眷至煨香芋，宾朋来煮嫩茶，富贵休夸。\n　　小斋容膝窄如舟，苔径无媒翠欲流。衡门半掩黄花瘦，属东篱富贵秋，药炉\n经卷香篝。野菜炊香饭，云腴涨雪瓯，傲煞王侯。\n　　功名场上事多般，成败如棋不待观。山林寻个好知心伴，要常教心地宽，笑\n平生不解眉攒。土炕上蒲席厚，砂锅里酒汤暖，妻子团。\n　　朝吟暮醉两相宜，花落花开总不知。虚名嚼破无滋味，比闲人惹是非，淡家\n私付与山妻。水碓里舂来米，山庄上线了鸡，事事休提。　赠舞女赵杨花\n　　《霓裳》一曲锦缠头，杨柳楼心月半钩。玉纤双撮泥金袖，称珍珠络臂，\n翠盘中一榻温柔。秋水双波溜，春山八字愁，杀温柔。",
  "dynasty": "元代",
  "id": 70046,
  "name": "【双调】水仙子　日边",
  "poet": {
    "desc": "孙周卿[元]（约公元一三二〇年前后在世）名不详，古邠（今陕西旬邑县东北）人。生卒年均不详，约元仁宗延祐末前后在世。生平不详。孙楷第《元曲家考略》谓“邠”乃“汴”之误，则云其河南开封市人。曾客游湘南、巴丘。有女蕙兰，工诗，嫁诗人傅若金，早卒。",
    "id": 2118,
    "image": "https://raw.githubusercontent.com/hujiaweibujidao/poetry/master/image/image_2118.jpg",
    "name": "孙周卿",
    "star": 0
  },
  "star": 3,
  "tags": []
}