{
  "content": "草木生春，楼台不夜，团团月上云霄，太平官府，民物共逍遥。指点江梅一笑，几番负、雨秀风娇。今年好，花边把酒，歌舞醉元宵。 \n风流，贤太守，青云志气，玉树丰标。是神仙班里，旧日王乔。出奉板舆行乐，金莲照、十里笙箫。收灯后，看看丹诏，催入圣明朝。",
  "dynasty": "宋代",
  "id": 66638,
  "name": "满庭芳（元夕上邵武王守子文）",
  "poet": {
    "desc": "戴复古（1167—?)）南宋著名江湖派诗人。字式之，常居南塘石屏山，故自号石屏、石屏樵隐。天台黄岩（今属浙江台州）人。一生不仕，浪游江湖，后归家隐居，卒年八十余。曾从陆游学诗，作品受晚唐诗风影响，兼具江西诗派风格。部分作品抒发爱国思想，反映人民疾苦，具有现实意义。",
    "id": 126,
    "image": "https://raw.githubusercontent.com/hujiaweibujidao/poetry/master/image/image_126.jpg",
    "name": "戴复古",
    "star": 0
  },
  "star": 1,
  "tags": []
}