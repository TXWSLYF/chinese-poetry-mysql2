{
  "content": "一脉分溪浅绿，数枝约岸欹红。小船横系碧芦丛。似我江湖春梦。 \n晒网渔归别浦，举头雁度晴空。短蓑独宿月明中。醉笛一声风弄。",
  "dynasty": "宋代",
  "id": 54678,
  "name": "西江月（渔父）",
  "poet": {
    "desc": "李石。少负才名，既登第，任大学博士，出主石室，就学者如云。蜀学之盛，古今鲜俪。后卒成都，时作山水小笔，风调远俗。卒年七十外。",
    "id": 1199,
    "name": "李石",
    "star": 0
  },
  "star": 1,
  "tags": []
}