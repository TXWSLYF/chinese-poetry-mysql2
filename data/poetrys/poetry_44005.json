{
  "content": "高高历山，有黍有粟。皇皇大舜，合尧玄德。五典克从， \n四门伊穆。大道将行，天下为公。临下有赫，选贤用能。 \n吾皇则之，无斁无逸。绥厥品汇，光光得一。千辐临顶， \n十在随跸。大哉大同，为光为龙。吾皇则之，圣谋隆隆。 \n纳隍孜孜，考考切切。六宗是禋，五瑞斯列。排麟环凤， \n披香立雪。四夷纳赆，九围有截。昔救世师，降生竺乾。 \n寿春亦然，万年万年。",
  "dynasty": "唐代",
  "id": 44005,
  "name": "大蜀皇帝寿春节进尧铭舜颂二首。舜颂",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 8,
  "tags": []
}