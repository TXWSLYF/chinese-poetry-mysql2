{
  "content": "寥寥此堂上，幽意复谁论。落日无王事，青山在县门。 \n云峰向高枕，渔钓入前轩。晚竹疏帘影，春苔双履痕。 \n荷香随坐卧，湖色映晨昏。虚牖闲生白，鸣琴静对言。 \n暮禽飞上下，春水带清浑。远岸谁家柳，孤烟何处村。 \n谪居投瘴疠，离思过湘沅。从此扁舟去，谁堪江浦猿。",
  "dynasty": "唐代",
  "id": 6908,
  "name": "留题李明府霅溪水堂",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}