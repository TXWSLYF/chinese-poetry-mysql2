{
  "content": "去帆楚天外，望远愁复积。想见新安江，扁舟一行客。 \n清流数千丈，底下看白石。色混元气深，波连洞庭碧。 \n鸣桹去未已，前路行可觌。猿鸟悲啾啾，杉松雨声夕。 \n送君东赴归宁期，新安江水远相随。见说江中孤屿在， \n此行应赋谢公诗。",
  "dynasty": "唐代",
  "id": 7135,
  "name": "送杜越江佐觐省往新安江",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}