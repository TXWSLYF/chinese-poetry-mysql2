{
  "content": "风俗尚九日，此情安可忘。菊花辟恶酒，汤饼茱萸香。 \n云入授衣假，风吹闲宇凉。主人尽欢意，林景昼微茫。 \n清切晚砧动，东西归鸟行。淹留怅为别，日醉秋云光。",
  "dynasty": "唐代",
  "id": 5985,
  "name": "九月九日刘十八东堂集",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 2,
  "tags": []
}