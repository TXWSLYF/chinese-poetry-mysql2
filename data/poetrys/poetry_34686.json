{
  "content": "昔年山下结茅茨，村落重来野径移。樵客相逢悲往事， \n林僧闲坐问归期。异藤遍树无空处，幽草缘溪少歇时。 \n此景一抛吟欲老，可能文字圣朝知。",
  "dynasty": "唐代",
  "id": 34686,
  "name": "归旧山",
  "poet": {
    "desc": "（生卒年不详)，今安徽贵池人，懿宗咸通中年进士，当时与许棠、郑谷、张宾等东南才子称“咸通十哲”黄巢起义时，隐居九华山以终。其诗多写山水自然，不乏清新之作诗清雅巧思，风格也似贾岛。",
    "id": 336,
    "image": "https://raw.githubusercontent.com/hujiaweibujidao/poetry/master/image/image_336.jpg",
    "name": "张乔",
    "star": 0
  },
  "star": 1,
  "tags": []
}