{
  "content": "任君恣高放，斯道能寡合。一宅闲林泉，终身远嚣杂。 \n尝闻佐浩穰，散性多儑bY.欻尔解其绶，遗之如弃靸。 \n归来乡党内，却与亲朋洽。开溪未让丁，列第方称甲。 \n入门约百步，古木声霎霎。广槛小山欹，斜廊怪石夹。 \n白莲倚阑楯，翠鸟缘帘押。地势似五泻，岩形若三峡。 \n猿眠但腽肭，凫食时啑唼。拨荇下文竿，结藤萦桂楫。 \n门留医树客，壁倚栽花锸。度岁止褐衣，经旬唯白vS. \n多君方闭户，顾我能倒屟。请题在茅栋，留坐于石榻。 \n魂从清景遛，衣任烟霞裛.阶墀龟任上，枕席鸥方狎。 \n沼似颇黎镜，当中见鱼眨。杯杓悉杉瘤，盘筵尽荷叶。 \n闲斟不置罚，闲弈无争劫。闲日不整冠，闲风无用箑。 \n以斯为思虑，吾道宁疲苶.衮衣竞璀璨，鼓吹争鞺鞳. \n欲者解挤排，诟者能詀讘。权豪暂翻覆，刑祸相填压。 \n此时一圭窦，不肯饶阊阖。有第可栖息，有书可渔猎。 \n吾欲与任君，终身以斯惬。",
  "dynasty": "唐代",
  "id": 33264,
  "name": "二游诗。任诗",
  "poet": {
    "desc": "皮日休，字袭美，一字逸少，生于公元834至839年间，卒于公元902年以后。曾居住在鹿门山，自号鹿门子，又号间气布衣、醉吟先生。晚唐文学家、散文家，与陆龟蒙齐名，世称\"皮陆\"。今湖北天门人（《北梦琐言》），汉族。咸通八年（867）进士及第，在唐时历任苏州军事判官（《吴越备史》）、著作佐郎、太常博士、毗陵副使。后参加黄巢起义，或言“陷巢贼中”（《唐才子传》），任翰林学士，起义失败后不知所踪。诗文兼有奇朴二态，且多为同情民间疾苦之作。《新唐书·艺文志》录有《皮日休集》、《皮子》、《皮氏鹿门家钞》多部。",
    "id": 604,
    "image": "https://raw.githubusercontent.com/hujiaweibujidao/poetry/master/image/image_604.jpg",
    "name": "皮日休",
    "star": 0
  },
  "star": 1,
  "tags": []
}