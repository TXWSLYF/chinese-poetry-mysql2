{
  "content": "汉主召子陵，归宿洛阳殿。客星今安在，隐迹犹可见。 \n水石空潺湲，松篁尚葱蒨.岸深翠阴合，川回白云遍。 \n幽径滋芜没，荒祠幂霜霰。垂钓想遗芳，掇蘋羞野荐。 \n高风激终古，语理忘荣贱。方验道可尊，山林情不变。",
  "dynasty": "唐代",
  "id": 4876,
  "name": "严陵祠",
  "poet": {
    "desc": "睿宗时官侍御史。姜晦时为中丞，讽劾韦安石，子舆不从。",
    "id": 1270,
    "image": "https://raw.githubusercontent.com/hujiaweibujidao/poetry/master/image/image_1270.jpg",
    "name": "洪子舆",
    "star": 0
  },
  "star": 1,
  "tags": []
}