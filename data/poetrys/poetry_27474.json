{
  "content": "花树杳玲珑，渔舟处处通。醉销罗绮艳，香暖芰荷风。 \n野鸟翻萍绿，斜桥印水红。子猷箫管绝，谁爱碧鲜浓。",
  "dynasty": "唐代",
  "id": 27474,
  "name": "游故王驸马池亭",
  "poet": {
    "desc": "李远，字求古，一作承古，夔州云安（今重庆市云阳县）人，大和五年（831）杜陟榜进士，官至御史中丞。李远善为文， 尤工于诗。 常与杜牧、许浑、李商隐、温庭筠等交游， 与许浑齐名， 时号 “ 浑诗远赋”。",
    "id": 1504,
    "name": "李远",
    "star": 0
  },
  "star": 1,
  "tags": []
}