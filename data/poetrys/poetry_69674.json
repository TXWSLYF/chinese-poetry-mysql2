{
  "content": "初生月儿悬太虚，恰似嫦娥鬓上梳，冰轮未满羡叹处。漫长吁，离恨苦，冷\n清清凤只鸾孤。\n　　初生月儿一半弯，那一半团圆直恁难，雕鞍去后何日还？捱更阑，淹泪眼，\n虚檐外凭损阑干。\n　　初生月儿明处少，又被浮云遮蔽了，香消烛灭人静悄。夜迢迢，难睡着，窗\n儿外雨打芭蕉。\n　　初生月儿一似弓，梦里相逢恩爱同，觉来时锦被一半空。去无踪，难再逢，\n窗儿外烛影摇红。",
  "dynasty": "元代",
  "id": 69674,
  "name": "【大石调】初生月儿",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}