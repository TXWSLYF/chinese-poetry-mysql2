{
  "content": "蔼蔼复悠悠，春归十二楼。最明云里阙，先满日边州。 \n色媚青门外，光摇紫陌头。上林荣旧树，太液镜新流。 \n暖带祥烟起，清添瑞景浮。阳和如启蛰，从此事芳游。",
  "dynasty": "唐代",
  "id": 25407,
  "name": "春色满皇州（一作薛能诗）",
  "poet": {
    "desc": "滕迈，婺州东阳（今属浙江）人。元和十年（815）登进士第。大和初，以侍御佐越州使幕。开成中，历吉、台、睦诸州刺史。《全唐诗》存其诗二首，《全唐文》存其赋五篇。",
    "id": 2583,
    "name": "滕迈",
    "star": 0
  },
  "star": 1,
  "tags": []
}