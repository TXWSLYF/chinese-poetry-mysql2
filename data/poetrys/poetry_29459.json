{
  "content": "夏圃秋凉入，树低逢帻欹。水声翻败堰，山翠湿疏篱。 \n绿滑莎藏径，红连果压枝。幽人更何事，旦夕与僧期。",
  "dynasty": "唐代",
  "id": 29459,
  "name": "西园",
  "poet": {
    "desc": "刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝，昆弟以贵戚皆擢显位，独得仁出入举场三十年，竟无所成。得仁著有诗集一卷，《新唐书艺文志》传于世。",
    "id": 1217,
    "name": "刘得仁",
    "star": 0
  },
  "star": 1,
  "tags": []
}