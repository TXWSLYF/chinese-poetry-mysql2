{
  "content": "尽为春愁，尽劝春归，直恁恨深。况雨急黄昏，寒欺客路，月明夜半，人梦家林。店舍无烟，楚乡寒食，一片花飞那可禁。小凝伫，黯红蔫翠老，江树阴阴。 \n汀洲杜若谁寻。想朝鹤怨兮猿夜吟。甚连天芳草，凄迷离恨，拂帘香絮，撩乱深心。汝亦知乎，吾今倦矣，瓮有余春可共斟。归来也，问渊明而后，谁是知音。",
  "dynasty": "宋代",
  "id": 62055,
  "name": "沁园春（赋子规）",
  "poet": {
    "desc": "方岳(1199～1262),南宋诗人、词人。字巨山，号秋崖。祁门（今属安徽）人。绍定五年(1232)进士，授淮东安抚司□官。淳□中，以工部郎官充任赵葵淮南幕中参议官。后调知南康军。后因触犯湖广总领贾似道，被移治邵武军。后知袁州，因得罪权贵丁大全，被弹劾罢官。后复被起用知抚州，又因与贾似道的旧嫌而取消任命。",
    "id": 478,
    "image": "https://raw.githubusercontent.com/hujiaweibujidao/poetry/master/image/image_478.jpg",
    "name": "方岳",
    "star": 0
  },
  "star": 1,
  "tags": []
}