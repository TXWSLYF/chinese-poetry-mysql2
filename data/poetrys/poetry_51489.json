{
  "content": "拨雪寻春，烧灯续昼。暗香院落梅开后。无端夜色欲遮春，天教月上官桥柳。 \n花市无尘，朱门如绣。娇云瑞雾笼星斗。沈香火冷小妆残，半衾轻梦浓如酒。",
  "dynasty": "宋代",
  "fanyi": "注释\n\n①烧灯：即燃灯。\n②宫桥：在山东滕州东南45里，跨薛河。\n③沉香：水香木制成的薰香。",
  "id": 51489,
  "name": "踏莎行·元夕",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "shangxi": "简析\n\n　　腊梅开后，白雪残存，词人拨雪寻春，乃至燃灯续昼，其雅兴已似痴。月上柳梢，云雾笼星，沉香烟消，其梦境又如醉。词写得清丽宛转，韵味淳郁，上下片两结句尤觉尖新。",
  "star": 12,
  "tags": [
    "婉约",
    "元宵节",
    "寻春"
  ]
}