{
  "content": "少年识事浅，不知交道难。一言芬若桂，四海臭如兰。 \n宝剑思存楚，金锤许报韩。虚心徒有托，循迹谅无端。 \n太息关山险，吁嗟岁月阑。忘机殊会俗，守拙异怀安。 \n阮籍空长啸，刘琨独未欢。十步庭芳敛，三秋陇月团。 \n槐疏非尽意，松晚夜凌寒。悲调弦中急，穷愁醉里宽。 \n莫将流水引，空向俗人弹。",
  "dynasty": "唐代",
  "id": 4003,
  "name": "咏怀",
  "poet": {
    "desc": "骆宾王（约619—约687年）字观光，汉族，婺州义乌人（今浙江义乌）。唐初诗人，与王勃、杨炯、卢照邻合称“初唐四杰”。又与富嘉谟并称“富骆”。高宗永徽中为道王李元庆府属，历武功、长安主簿，仪凤三年，入为侍御史，因事下狱，次年遇赦，调露二年除临海丞，不得志，辞官。有集。骆宾王于武则天光宅元年，为起兵扬州反武则天的徐敬业作《代李敬业传檄天下文》，敬业败，亡命不知所之，或云被杀，或云为僧。",
    "id": 714,
    "image": "https://raw.githubusercontent.com/hujiaweibujidao/poetry/master/image/image_714.jpg",
    "name": "骆宾王",
    "star": 0
  },
  "star": 7,
  "tags": []
}