{
  "content": "遇如不遇。最是暂来还复去。归到乡关。欲再来时却恐难。 \n丁宁去后。倩雁传书须访旧。万斛羁愁。逐水那容许大舟。",
  "dynasty": "宋代",
  "id": 59560,
  "name": "减字木兰花（用季功韵戏呈子定）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}