{
  "content": "圃蕙庭桐雕大半。西风不借行人便。不用留题明月观。西园宴。颜酡浪说觞无算。 \n万斛羁愁推不远。千杯鲁酒何曾见。却羡南宾凫与雁。行不乱。哀鸣直到翻江岸。",
  "dynasty": "宋代",
  "id": 53149,
  "name": "渔家傲",
  "poet": {
    "desc": "洪皓（1088～1155），字光弼，徽宗政和五年（1115）进士。历台州宁海主簿，秀州录事参军。宋代词人。",
    "id": 219,
    "image": "https://raw.githubusercontent.com/hujiaweibujidao/poetry/master/image/image_219.jpg",
    "name": "洪皓",
    "star": 0
  },
  "star": 1,
  "tags": []
}