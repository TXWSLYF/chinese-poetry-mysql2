{
  "content": "列植成均里，分行古庙前。阴森非一日，苍翠自何年。 \n寒影烟霜暗，晨光枝叶妍。近檐阴更静，临砌色相鲜。 \n每愧闻钟磬，多惭接豆笾。更宜教胄子，于此学贞坚。",
  "dynasty": "唐代",
  "id": 42274,
  "name": "文宣王庙古松",
  "poet": {
    "desc": "唐诗人。一作李曹，又作李渭，韦应物诗《赋暮雨送李胄》提到他。《全唐诗》录有其诗。",
    "id": 2637,
    "name": "李胄",
    "star": 0
  },
  "star": 1,
  "tags": []
}