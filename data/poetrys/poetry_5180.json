{
  "content": "君此卜行日，高堂应梦归。莫将和氏泪，滴著老莱衣。 \n岳雨连河细，田禽出麦飞。到家调膳后，吟好送斜晖。",
  "dynasty": "唐代",
  "id": 5180,
  "name": "送友人下第归省（一作刘得仁诗）",
  "poet": {
    "desc": "殷遥，丹阳郡句容人（今江苏句容人）。生卒年均不详，约唐玄宗开元二十三年（735年）前后在世。天宝间，仕为忠王府仓曹参军。与王维结交，同慕禅寂。家贫，死不能葬，一女才十岁，仅知哀号。有怜之者，赗赠埋骨石楼山中。遥工诗，词彩不群，而多警句，杜甫尝称许之。有诗集传于世。",
    "id": 2743,
    "name": "殷遥",
    "star": 0
  },
  "star": 1,
  "tags": []
}