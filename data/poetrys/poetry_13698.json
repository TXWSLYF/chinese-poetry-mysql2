{
  "content": "是日重泉下，言探径寸珠。龙鳞今不逆，鱼目也应殊。 \n掌上星初满，盘中月正孤。酬恩光莫及，照乘色难逾。 \n欲问投人否，先论按剑无。傥怜希代价，敢对此冰壶。",
  "dynasty": "唐代",
  "id": 13698,
  "name": "省试骊珠诗",
  "poet": {
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。",
    "id": 2564,
    "name": "耿湋",
    "star": 0
  },
  "star": 1,
  "tags": []
}