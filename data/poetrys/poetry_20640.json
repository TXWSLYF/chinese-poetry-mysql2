{
  "content": "密竹有清阴，旷怀无尘滓。况乃秋日光，玲珑晓窗里。 \n旬休聊自适，今辰日高起。栉沐坐前轩，风轻镜如水。 \n开卷恣咏谣，望云闲徙倚。新菊媚鲜妍，短萍怜靃靡。 \n扫除田地静，摘掇园蔬美。幽玩惬诗流，空堂称居士。 \n客来伤寂寞，我念遗烦鄙。心迹两相忘，谁能验行止。",
  "dynasty": "唐代",
  "id": 20640,
  "name": "遣昼",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}