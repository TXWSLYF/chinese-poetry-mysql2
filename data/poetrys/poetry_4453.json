{
  "content": "水国何辽旷，风波遂极天。西江三纪合，南浦二湖连。 \n危堞临清境，烦忧暂豁然。九围观掌内，万象阅眸前。 \n日去长沙渚，山横云梦田。汀葭变秋色，津树入寒烟。 \n潜穴探灵诡，浮生揖圣仙。至今人不见，迹灭事空传。",
  "dynasty": "唐代",
  "id": 4453,
  "name": "岳州西城",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}