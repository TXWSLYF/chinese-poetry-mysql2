{
  "content": "旧说天下山，半在黔中青。又闻天下泉，半落黔中鸣。 \n山水千万绕，中有君子行。儒风一以扇，污俗心皆平。 \n我愿中国春，化从异方生。昔为阴草毒，今为阳华英。 \n嘉实缀绿蔓，凉湍泻清声。逍遥物景胜，视听空旷并。 \n困骥犹在辕，沉珠尚隐精。路遐莫及眄，泥污日已盈。 \n岁晏将何从，落叶甘自轻。",
  "dynasty": "唐代",
  "id": 19534,
  "name": "赠黔府王中丞楚",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 1,
  "tags": []
}