{
  "content": "天宇霜风净，雷封露气寒。群贤高宴胜龙山。中有仙翁绿鬓、更朱颜。 \n北阙心犹壮，老杜九日诗云：“北阙心长恋，西江首独回。”东篱兴未阑。年年身健足清欢。后会不妨重约、醉长安。",
  "dynasty": "宋代",
  "id": 55856,
  "name": "南歌子（呈府判删定黄子升）",
  "poet": {
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。",
    "id": 926,
    "name": "姚述尧",
    "star": 0
  },
  "star": 1,
  "tags": []
}