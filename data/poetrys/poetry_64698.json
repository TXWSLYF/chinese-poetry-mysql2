{
  "content": "几日北风江海立。千车万马鏖声急。短棹峭寒欺酒力。飞雨息。琼花细细穿窗隙。 \n我本绿蓑青箬笠。浮家泛宅烟波逸。渚鹭沙鸥多旧识。行未得。高歌与尔相寻觅。",
  "dynasty": "宋代",
  "id": 64698,
  "name": "渔家傲（江行阻风）",
  "poet": {
    "desc": "胡舜陟 (1083～1143) 字汝明，晚年自号三山老人，徽州绩溪（今安徽绩溪）人，胡仔之父。大观三年进士。历官监察御史、御史、集英殿修撰、庐州知府、广西经略使，为秦桧恶，受诬下狱死。",
    "id": 1839,
    "image": "https://raw.githubusercontent.com/hujiaweibujidao/poetry/master/image/image_1839.jpg",
    "name": "胡舜陟",
    "star": 0
  },
  "star": 1,
  "tags": []
}