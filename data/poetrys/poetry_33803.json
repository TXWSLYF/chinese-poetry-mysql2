{
  "content": "几降真官授隐书，洛公曾到梦中无。眉间入静三辰影， \n肘后通灵五岳图。北洞树形如曲盖，东凹山色入薰炉。 \n金墟福地能容否，愿作冈前蒋负刍。 \n火景应难到洞宫，萧闲堂冷任天风。谈玄麈尾抛云底， \n服散龙胎在酒中。有路还将赤城接，无泉不共紫河通。 \n奇编早晚教传授，免以神仙问葛洪。 \n终日焚香礼洞云，更思琪树转劳神。曾寻下泊常经月， \n不到中峰又累春。仙道最高黄玉箓，暑天偏称白纶巾。 \n清斋若见茅司命，乞取朱儿十二斤。",
  "dynasty": "唐代",
  "id": 33803,
  "name": "奉和袭美怀华阳润卿博士三首",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}