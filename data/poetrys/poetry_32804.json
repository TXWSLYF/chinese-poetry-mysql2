{
  "content": "日照四山雪，老僧门未开。冻瓶黏柱础，宿火陷炉灰。 \n童子病归去，鹿麑寒入来。斋钟知渐近，枝鸟下生台。",
  "dynasty": "唐代",
  "id": 32804,
  "name": "老僧",
  "poet": {
    "desc": "郑綮（？-899年），字蕴武，郑州荥阳（今河南荥阳市）人。唐昭宗时期宰相。及第进士，累迁庐州刺史。召为右散骑常侍，改国子祭酒，议者不直，复还常侍，累迁礼部侍郎、同中书门下平章事。光化二年，以疾乞骸，拜太子少保致仕，卒于家。",
    "id": 2361,
    "name": "郑綮",
    "star": 0
  },
  "star": 1,
  "tags": []
}