{
  "content": "洗井僧来说旧游，西江东岸是城楼。昔年淹迹因王化， \n长日凭栏看水流。真观上人栖树石，陈陶处士在林丘。 \n终拖老病重寻去，得到匡庐死便休。",
  "dynasty": "唐代",
  "id": 45213,
  "name": "寄怀钟陵旧游因寄知己",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}