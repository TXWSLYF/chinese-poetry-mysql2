{
  "content": "琢成玉树。谁解著、云斤月斧。短＿羸骖，朴樕一怀尘土。叹雄图、伤别绪。 \n主人不语花能语。苦欲留君、不是留君处。碧落紫霄，楼观参差烟雾。一樽空、鸿鹄举。",
  "dynasty": "宋代",
  "id": 55571,
  "name": "一落索（送游君安解县竹尉）",
  "poet": {
    "desc": "李吕，字滨老，一字东老，邵武军光泽人。生于宋徽宗宣和四年，卒于宁宗庆元四年，年七十七岁。端庄自重，记诵过人。年四十，即弃科举。好治易，尤留意通鉴。教人循循善诱，常聚族百人，昕夕击鼓，聚众致礼享堂，不以寒暑废。吕著有《澹轩集》十五卷，《国史经籍志》传于世。",
    "id": 1320,
    "name": "李吕",
    "star": 0
  },
  "star": 1,
  "tags": []
}