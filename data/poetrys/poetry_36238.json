{
  "content": "掷下离觞指乱山，趋程不待凤笙残。花边马嚼金衔去， \n楼上人垂玉箸看。柳陌虽然风袅袅，葱河犹自雪漫漫。 \n殷勤莫厌貂裘重，恐犯三边五月寒。",
  "dynasty": "唐代",
  "id": 36238,
  "name": "春别",
  "poet": {
    "desc": "章碣(836—905年)，唐代诗人，字丽山，章孝标之子。唐乾符三年(876年)进士。乾符中，侍郎高湘自长沙携邵安石（广东连县人）来京，高湘主持考试，邵安石及第。",
    "id": 555,
    "name": "章碣",
    "star": 0
  },
  "star": 3,
  "tags": []
}