{
  "content": "西风涤尽炎＿，连朝更值天无雨。笋舆轧轧，经行三日，碧＿无数。胜绝江山，余行天下，无如此处。任今来昔往，迎新送旧，风景在、只如许。 \n谁谓阴山骄虏。去年冬、敢侵吾土。哀哀鸿雁，一番荡析，幸逢多黍。拜表出师，安南定北，岂无忠武。嗟病夫、老矣无能，促归棹，舣江渚。",
  "dynasty": "宋代",
  "id": 61944,
  "name": "水龙吟（兴安道间）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}