{
  "content": "帝王城里看，无故亦无新。忍摘都缘借，移栽未有因。 \n光阴嫌太促，开落一何频。羞杀登墙女，饶将解佩人。 \n蕊堪灵凤啄，香许白龙亲。素练笼霞晓，红妆带脸春。 \n莫辞终夕醉，易老少年身。买取归天上，宁教逐世尘。",
  "dynasty": "唐代",
  "id": 39337,
  "name": "和仆射二十四丈牡丹八韵",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 2,
  "tags": []
}