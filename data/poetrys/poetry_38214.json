{
  "content": "祝融南来鞭火龙，火旗焰焰烧天红。日轮当午凝不去， \n万国如在洪炉中。五岳翠乾云彩灭，阳侯海底愁波竭。 \n何当一夕金风发，为我扫却天下热。",
  "dynasty": "唐代",
  "id": 38214,
  "name": "苦热行",
  "poet": {
    "desc": "王毂，唐诗人。字虚中，自号临沂子。宜春（今属江西）人。乾宁五年登进士及第。历国子博士，终尚书郎。未第时为《玉树曲》，大播于时。",
    "id": 1923,
    "name": "王毂",
    "star": 0
  },
  "star": 1,
  "tags": []
}