{
  "content": "浪花中一叶扁舟，拣溪山好处追游。遣兴忘怀，醉乡中间甚春秋。学洗耳溪\n边许由，笑胡蝶梦里庄周。茅舍清幽，衲被蒙头；红日三竿，高枕无忧。到大来\n散诞逍遥。园林成趣。独木为桥。你便绿重官高。是非海万顷风涛。不如俺绝利\n名麻鞋布袄，少忧愁{髟查}绦。兴饮浊醪，醉赴蟠桃；闲步云山，闷访渔樵。\n　　人生如落叶辞柯，百岁光阴，暗里消磨。信蹉跎世人，看便似风魔。叹富贵\n如披麻救火，功名似暴虎冯河。白甚张罗，日月如梭；十载生涯，一枕南柯。子\n是虚飘飘水上浮沤，不如谷口烟霞，独乐深耕。为国求兵，笑包胥哭倒秦亭。试\n看青门外锄瓜邵平，东篱下栽菊渊明，午醉初醒，独坐茅亭；打一会简子渔鼓，\n通一篇道德黄庭。",
  "dynasty": "元代",
  "id": 69803,
  "name": "【双调】折桂令_浪花中一叶",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}