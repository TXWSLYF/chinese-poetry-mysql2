{
  "content": "下客候旌麾，元戎复在斯。门开都护府，兵动羽林儿。 \n黠虏多翻覆，谋臣有别离。智同天所授，恩共日相随。 \n汉使开宾幕，胡笳送酒卮。风霜迎马首，雨雪事鱼丽。 \n上策应无战，深情属载驰。不应行万里，明主寄安危。",
  "dynasty": "唐代",
  "id": 5415,
  "name": "送赵都护赴安西",
  "poet": {
    "desc": "卢象，唐（约公元七四一年前后在世）字纬卿，汶水人。（唐才子传云：鸿之侄。恐不确）生卒年均不详，约唐玄宗开元末前后在世。携家久居江东。开元中，与王维齐名。仕为秘书郎。转右卫仓曹掾。丞相深器之。累官司勋员外郎。象名盛气高，少所卑下，遂为飞语所中，左迁齐、邠、郑三郡司马。入为膳部员外郎。安禄山之乱，象受伪署，因贬永州司户。起为主客员外郎，道病，遂卒于武昌。象著有文集十二卷，《新唐书艺文志》传于世。",
    "id": 2566,
    "image": "https://raw.githubusercontent.com/hujiaweibujidao/poetry/master/image/image_2566.jpg",
    "name": "卢象",
    "star": 0
  },
  "star": 1,
  "tags": []
}