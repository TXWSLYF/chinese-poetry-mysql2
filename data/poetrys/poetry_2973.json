{
  "content": "登天门兮坐盘石之嶙峋，前漎漎兮未半，下漠漠兮无垠。 \n纷窈窕兮岩倚披以鹏翅，洞胶葛兮峰棱层以龙鳞。 \n松移岫转，左变而右易。风生云起，出鬼而入神。 \n吾亦不知其灵怪如此，愿游杳冥兮见羽人。 \n重曰，天门兮穹崇，回合兮攒丛，松万接兮柱日， \n石千寻兮倚空。晚阴兮足风，夕阳兮赩红。 \n试一望兮夺魄，况众妙之无穷。",
  "dynasty": "唐代",
  "id": 2973,
  "name": "嵩山天门歌",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}