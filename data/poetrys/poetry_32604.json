{
  "content": "上国花照地，遣君向西征。旁人亦有恨，况复故人情。 \n单车欲云去，别酒忽然醒。如何今夜梦，半作道路程。 \n边士不好礼，全家住军城。城中鼓角严，旅客常夜惊。 \n中有左记室，逢人眼光明。西门未归者，下马如到京。 \n还应一开卷，为子心不平。殷勤说忠抱，壮志勿自轻。",
  "dynasty": "唐代",
  "id": 32604,
  "name": "送进士李殷下第游汾河",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 3,
  "tags": []
}