{
  "content": "天上何劳万古春，君前谁是百年人。魂销尚愧金炉烬， \n思起犹惭玉辇尘。烟翠薄情攀不得，星茫浮艳采无因。 \n可怜明镜来相向，何似恩光朝夕新。",
  "dynasty": "唐代",
  "id": 36189,
  "name": "长门怨",
  "poet": {
    "desc": "（约公元八八一年前后在世）字不详，河朔间人。生卒年均不详，约唐僖宗中和初前后在世。家贫，工诗，气势雄伟。性倜傥，然尚气节，虽人与千金，非义勿取。十年场屋，未得一第，自伤运蹇，有“颜色如花命如叶”句。与郎中郑谷为友，酬赠称高先辈。乾符三年，（公元八七六年）以高侍郎之力荐，始登进士。乾宁中，（公元八九六年左右）官至御史中丞。蟾著有诗集一卷，《新唐书.艺文志》传于世。",
    "id": 734,
    "image": "https://raw.githubusercontent.com/hujiaweibujidao/poetry/master/image/image_734.jpg",
    "name": "高蟾",
    "star": 0
  },
  "star": 3,
  "tags": []
}