{
  "content": "山色低衔小苑，春云暗宿空庭。秋千无月冷双绳。间却画栏人静。 \n一夜海棠如梦，半窗银烛多情。好花留不到清明。日日阴晴无定。",
  "dynasty": "宋代",
  "id": 67216,
  "name": "西江月",
  "poet": {
    "desc": "翁元龙字时可，号处静，句章（一作四明）人。生卒年均不详，约宋理宗嘉熙初前后在世。生平事迹不可考。他是大词家吴文英之兄，亦工词，杜成之评为“如絮浮水，如荷湿露，萦旋流转，似沾非着”。所作今存花草粹编中者一首，绝妙好词中者五首。",
    "id": 634,
    "name": "翁元龙",
    "star": 0
  },
  "star": 1,
  "tags": []
}