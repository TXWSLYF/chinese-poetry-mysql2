{
  "content": "登高峰兮俯幽谷，心悴悴兮念群木。见樗栲兮相阴覆， \n怜梫榕兮不丰茂；见榛梗之森梢，闵枞橎兮合蠹。 \n槢桡桡兮未坚，椲桹桹兮可屈。 \n櫁du樽兮不香，拔丰茸兮已实。岂元化之不均兮， \n非雨露之偏殊。谅理性之不等于顺时兮， \n不如瘱吾心以冥想，终念此兮不怡。 \n儓予莫识天地之意兮，愿截恶木之根，倾枭獍之古巢， \n取□童以为薪。割大木使飞焰，徯枯腐之烧焚。 \n实非吾心之不仁惠也，岂耻夫善恶之相纷。 \n且欲畚三河之膏壤，裨济水之清涟。将封灌乎善木， \n令橚橚以梴梴.尚畏乎众善之未茂兮， \n为众恶之所挑凌。思聚义以为曹，令敷扶以相胜。 \n取方所以柯如兮，吾将出于南荒。求寿藤与蟠木， \n吾将出于东方。祈有德而来归，辅神柽与坚香。 \n且忧颙之翩翩，又愁狖之奔驰。及阴阳兮不和， \n恶此土之失时。今神柽兮不茂，使坚香兮不滋。 \n重嗟惋兮何补，每齐心以精意。切援祝于神明， \n冀感通于天地。犹恐众妖兮木魅，魍魉兮山精， \n上误惑于灵心，经绐于言兮不听。敢引佩以指水， \n誓吾心兮自明。",
  "dynasty": "唐代",
  "id": 12162,
  "name": "演兴四首。讼木魅",
  "poet": {
    "desc": "元结（719～772年），中国唐代文学家。字次山，号漫叟 、聱叟 。河南鲁山人。天宝六载(747)应举落第后，归隐商余山。天宝十二载进士及第。安禄山反，曾率族人避难猗玗洞 （今湖北大冶境内），因号猗玗子。乾元二年(759)，任山南东道节度使史翙幕参谋，招募义兵，抗击史思明叛军，保全十五城。代宗时，任道州刺史，调容州，加封容州都督充本管经略守捉使，政绩颇丰。大历七年(772)入朝，同年卒于长安。",
    "id": 79,
    "image": "https://raw.githubusercontent.com/hujiaweibujidao/poetry/master/image/image_79.jpg",
    "name": "元结",
    "star": 0
  },
  "star": 2,
  "tags": []
}