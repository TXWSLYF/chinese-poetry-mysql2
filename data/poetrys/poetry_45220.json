{
  "content": "峭形寒倚夕阳天，毛女莲花翠影连。云外自为高出手， \n人间谁合斗挥拳。鹤抛青汉来岩桧，僧隔黄河望顶烟。 \n晴露红霞长满掌，只应栖托是神仙。",
  "dynasty": "唐代",
  "id": 45220,
  "name": "仙掌",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}