{
  "content": "昔有道士求神仙，灵真下试心确然。千钧巨石一发悬， \n卧之石下十三年。存道忘身一试过，名奏玉皇乃升天。 \n云气冉冉渐不见，留语弟子但精坚。 \n石上凿井欲到水，惰心一起中路止。 \n岂不见古来三人俱弟兄，结茅深山读仙经。 \n上有青冥倚天之绝壁，下有飕飗万壑之松声。 \n仙人变化为白鹿，二弟玩之兄诵读。读多七过可乞言， \n为子心精得神仙。可怜二弟仰天泣，一失毫厘千万年。",
  "dynasty": "唐代",
  "id": 9125,
  "name": "学仙二首",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}