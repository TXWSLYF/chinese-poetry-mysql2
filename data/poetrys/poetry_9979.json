{
  "content": "丹地偏相逐，清江若有期。腰金才子贵，剖竹老人迟。 \n桂楫闲迎客，茶瓯对说诗。渚田分邑里，山桂树罘罳. \n心静无华发，人和似古时。别君远山去，幽独更应悲。",
  "dynasty": "唐代",
  "id": 9979,
  "name": "赠王八衢",
  "poet": {
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。",
    "id": 760,
    "name": "李嘉祐",
    "star": 0
  },
  "star": 1,
  "tags": []
}