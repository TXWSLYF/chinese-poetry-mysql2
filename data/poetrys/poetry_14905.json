{
  "content": "大明曈曈天地分，六龙负日升天门。凤凰飞来衔帝箓， \n言我万代金皇孙。灵鸡鼓舞承天赦，高翔百尺垂朱幡。 \n宸居穆清受天历，建中甲子合上元。昊穹景命即已至， \n王事乃可酬乾坤。升中告成答玄贶，泥金检玉昭鸿恩。 \n云亭之事略可记，七十二君宁独尊。小臣欲上封禅表， \n久而未就归文园。",
  "dynasty": "唐代",
  "id": 14905,
  "name": "大礼毕皇帝御丹凤门改元建中大赦",
  "poet": {
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。",
    "id": 484,
    "image": "https://raw.githubusercontent.com/hujiaweibujidao/poetry/master/image/image_484.jpg",
    "name": "李益",
    "star": 0
  },
  "star": 1,
  "tags": []
}