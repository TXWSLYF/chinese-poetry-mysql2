{
  "content": "偕程令尹游烟萝洞\n农成耒耜功，吏散簿书丛。一樽还许野人同，郊外联飞鞚。\n二公，意浓，破五日渊明俸。梅边醉袖袅花风，乐与渔樵共。踞虎登龙，翔鸾飞凤，晴山千万峰。留连醉翁，招邀妙容，同入烟萝洞。\n春思\n花前想故人，楼下几销魂。一声孤雁破江云，望断无音信。\n倚门，夜分，月淡寒灯尽。梅梢窗外影昏昏，花落香成阵。泪粉啼痕。伤春方寸。飘零寄此身。为君，瘦损，不似年时俊。",
  "dynasty": "元代",
  "id": 70530,
  "name": "【中吕】快活三过朝天子_偕程令尹游",
  "poet": {
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。",
    "id": 394,
    "image": "https://raw.githubusercontent.com/hujiaweibujidao/poetry/master/image/image_394.jpg",
    "name": "张可久",
    "star": 0
  },
  "star": 1,
  "tags": []
}