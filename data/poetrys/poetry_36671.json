{
  "content": "昔岁曾投贽，关河在左冯。庾公垂顾遇，王粲许从容。 \n首荐叨殊礼，全家寓近封。白楼陪写望，青眼感遭逢。 \n顾念梁间燕，深怜涧底松。岚光莲岳逼，酒味菊花浓。 \n寇难旋移国，漂离几听蛩。半生悲逆旅，二纪间门墉。 \n蜀雪随僧蹋，荆烟逐雁冲。凋零归两鬓，举止失前踪。 \n得事虽甘晚，陈诗未肯慵。迩来趋九仞，又伴赏三峰。 \n栖托情何限，吹嘘意数重。自兹俦侣内，无复叹龙钟。",
  "dynasty": "唐代",
  "id": 36671,
  "name": "叙事感恩上狄右丞",
  "poet": {
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。",
    "id": 434,
    "image": "https://raw.githubusercontent.com/hujiaweibujidao/poetry/master/image/image_434.jpg",
    "name": "郑谷",
    "star": 0
  },
  "star": 5,
  "tags": []
}