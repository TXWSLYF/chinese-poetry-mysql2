{
  "content": "鱼钥兽环斜掩门，萋萋芳草忆王孙。醉凭青琐窥韩寿， \n闲掷金梭恼谢鲲。不夜珠光连玉匣，辟寒钗影落瑶尊。 \n欲知肠断相思处，役尽江淹别后魂。",
  "dynasty": "唐代",
  "id": 40028,
  "name": "题妓莱儿壁（一作题北里妓人壁）",
  "poet": {
    "desc": "赵光远，华州刺史骘之子，不第而没。光化中，韦庄奏赠官。",
    "id": 1993,
    "image": "https://raw.githubusercontent.com/hujiaweibujidao/poetry/master/image/image_1993.jpg",
    "name": "赵光远",
    "star": 0
  },
  "star": 1,
  "tags": []
}