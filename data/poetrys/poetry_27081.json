{
  "content": "欧冶将成器，风胡幸见逢。发硎思剸玉，投水化为龙。 \n讵肯藏深匣，终朝用刜钟。莲花生宝锷，秋日励霜锋。 \n炼质才三尺，吹毛过百重。击磨如不倦，提握愿长从。",
  "dynasty": "唐代",
  "id": 27081,
  "name": "观淬龙泉剑",
  "poet": {
    "desc": "裴夷直，唐诗人。字礼卿。吴（今苏州）人，郡望河东(今山西永济)。宪宗元和十年(815)登进士第，任右拾遗。",
    "id": 1037,
    "image": "https://raw.githubusercontent.com/hujiaweibujidao/poetry/master/image/image_1037.jpg",
    "name": "裴夷直",
    "star": 0
  },
  "star": 1,
  "tags": []
}