{
  "content": "男抱琵琶女作舞，主人再拜听神语。新妇上酒勿辞勤， \n使尔舅姑无所苦。椒浆湛湛桂座新，一双长箭系红巾。 \n但愿牛羊满家宅，十月报赛南山神。青天无风水复碧， \n龙马上鞍牛服轭。纷纷醉舞踏衣裳，把酒路旁劝行客。",
  "dynasty": "唐代",
  "id": 15754,
  "name": "赛神曲",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 2,
  "tags": []
}