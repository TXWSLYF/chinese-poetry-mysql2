{
  "content": "月明中。月明中。满湖春水望难穷。欲学楚歌歌不得，一场离恨两眉峰。",
  "dynasty": "宋代",
  "id": 63851,
  "name": "潇湘神",
  "poet": {
    "desc": "黄公绍，宋元之际邵武（今属福建）人，字直翁。咸淳进士。入元不仕，隐居樵溪。著《古今韵会》、以《说文》为本，参考宋元以前字书、韵书，集字书训诂之大成，原书已佚，其同时人熊忠所编《古今韵会举要》中，略能见其大概。另有《在轩集》。",
    "id": 138,
    "name": "黄公绍",
    "star": 0
  },
  "star": 1,
  "tags": []
}