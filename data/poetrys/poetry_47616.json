{
  "content": "征帆初挂酒初酣，暮景离情两不堪。\n千里晚霞云梦北，一洲霜橘洞庭南。\n溪风送雨过秋寺，涧石惊龙落夜潭。\n莫把羁魂吊湘魄，九疑愁绝锁烟岚。",
  "dynasty": "唐代",
  "id": 47616,
  "name": "秋晚过洞庭",
  "poet": {
    "desc": "张泌，字子澄，唐末重要作家，生卒年约与韩偓(842-914)相当。",
    "id": 688,
    "image": "https://raw.githubusercontent.com/hujiaweibujidao/poetry/master/image/image_688.jpg",
    "name": "张泌",
    "star": 0
  },
  "star": 2,
  "tags": []
}