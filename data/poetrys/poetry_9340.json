{
  "content": "君家赤骠画不得，一团旋风桃花色。红缨紫鞚珊瑚鞭， \n玉鞍锦鞯黄金勒。请君鞲出看君骑，尾长窣地如红丝。 \n自矜诸马皆不及，却忆百金新买时。香街紫陌凤城内， \n满城见者谁不爱。扬鞭骤急白汗流，弄影行骄碧蹄碎。 \n紫髯胡雏金剪刀，平明剪出三騣高。枥上看时独意气， \n众中牵出偏雄豪。骑将猎向南山口，城南狐兔不复有。 \n草头一点疾如飞，却使苍鹰翻向后。忆昨看君朝未央， \n鸣珂拥盖满路香。始知边将真富贵，可怜人马相辉光。 \n男儿称意得如此，骏马长鸣北风起。待君东去扫胡尘， \n为君一日行千里。",
  "dynasty": "唐代",
  "id": 9340,
  "name": "卫节度赤骠马歌",
  "poet": {
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。",
    "id": 113,
    "image": "https://raw.githubusercontent.com/hujiaweibujidao/poetry/master/image/image_113.jpg",
    "name": "岑参",
    "star": 0
  },
  "star": 1,
  "tags": []
}