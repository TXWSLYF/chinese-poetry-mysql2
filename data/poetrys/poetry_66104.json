{
  "content": "钩帘借月，染云为幌，花面玉枝交映。凉生河汉一天秋，问此会、今宵孰胜。铜壶尚滴，烛龙已驾，泪浥西风不尺。明朝乌鹊到人间，试说向、青楼薄幸。",
  "dynasty": "宋代",
  "id": 66104,
  "name": "鹊桥仙（七夕）",
  "poet": {
    "desc": "谢懋，字勉仲，号静寄居士，洛阳（今属河南）人。工乐府，闻名于当时。卒于孝宗末年。有《静寄居士乐府》二卷，不传；今有赵万里辑本，存词十四首。",
    "id": 730,
    "name": "谢懋",
    "star": 0
  },
  "star": 1,
  "tags": []
}