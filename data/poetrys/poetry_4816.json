{
  "content": "东邻美女实名倡，绝代容华无比方。浓纤得中非短长， \n红素天生谁饰妆。桂楼椒阁木兰堂，绣户雕轩文杏梁。 \n屈曲屏风绕象床，萎蕤翠帐缀香囊。玉台龙镜洞彻光， \n金炉沉烟酷烈芳。遥闻行佩音锵锵，含娇欲笑出洞房。 \n二八三五闺心切，褰帘卷幔迎春节。清歌始发词怨咽， \n鸣琴一弄心断绝。借问哀怨何所为，盛年情多心自悲。 \n须臾破颜倏敛态，一悲一喜并相宜。何能见此不注心， \n惜无媒氏为传音。可怜盈盈直千金，谁家君子为藁砧。",
  "dynasty": "唐代",
  "id": 4816,
  "name": "美女篇",
  "poet": {
    "desc": "王琚（656~746年），怀州河内（今河南沁阳市）人，唐玄宗朝大臣。少孤而聪敏，颇有才略，好玄象合炼之学。与李隆基交好，参与先天政变之后，眷委特异，参豫大政，拜银青光禄大夫、户部尚书，晋封赵国公，食实封五百户，时号内宰相。后以谗见疏，出仕外郡，终为李林甫所构陷，自缢而卒。宝应元年，赠太子少保。著有《射经》，《全唐诗》中收录四首诗。",
    "id": 2766,
    "image": "https://raw.githubusercontent.com/hujiaweibujidao/poetry/master/image/image_2766.jpg",
    "name": "王琚",
    "star": 0
  },
  "star": 6,
  "tags": []
}