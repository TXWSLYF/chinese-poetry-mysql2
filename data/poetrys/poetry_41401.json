{
  "content": "千里陵阳同陕服，凿门胙土寄亲贤。曙烟已别黄金殿， \n晚照重登白玉筵。江上浮光宜雨后，郡中远岫列窗前。 \n天心待报期年政，留与工师播管弦。",
  "dynasty": "唐代",
  "id": 41401,
  "name": "奉和圣制送邓王牧宣城",
  "poet": {
    "desc": "汤悦一般指殷崇义。殷崇义，文圭子，池州青阳（今属安徽）人。事南唐嗣主，官至学士，历枢密使。嗣主迁南都，辅太子留守金陵，进右仆射同平章事。开宝二年罢为润州节度使，仍同平章事。及贬制度，以司空知左右内史事。入宋，避宣祖庙讳，易姓曰汤。",
    "id": 2040,
    "name": "汤悦",
    "star": 0
  },
  "star": 1,
  "tags": []
}