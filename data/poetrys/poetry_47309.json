{
  "content": "后庭寂寂日初长，翩翩蝶舞红芳。绣帘垂地，金鸭无香。 \n谁知春思如狂，忆萧郎。等闲一去，程遥信断，五岭三湘¤ \n休开鸾镜学宫妆，可能更理笙簧。倚屏凝睇，泪落成行。 \n手寻裙带鸳鸯，暗思量。忍孤前约，教人花貌，虚老风光。",
  "dynasty": "唐代",
  "id": 47309,
  "name": "中兴乐",
  "poet": {
    "desc": "李珣（855？-930？），五代词人。字德润，其祖先为波斯人。居家梓州（四川省三台）。生卒年均不详，约唐昭宗乾宁中前后在世。少有时名，所吟诗句，往往动人。妹舜弦为王衍昭仪，他尝以秀才预宾贡。又通医理，兼卖香药，可见他还不脱波斯人本色。蜀亡，遂亦不仕他姓。珣著有琼瑶集，已佚，今存词五十四首，（见《唐五代词》）多感慨之音。）",
    "id": 111,
    "name": "李珣",
    "star": 0
  },
  "star": 1,
  "tags": []
}