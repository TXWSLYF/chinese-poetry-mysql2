{
  "content": "笼街弹压上元灯。满瑶城。簇珠星。老矣如今，谁记旧来曾。眼底相逢惟有月，空对面，若为情。 \n残生消不尽齑茎。瘦棱棱。困腾腾。扶起眉间，杯酒酹寒檠。也为风光陪一笑，心下事，梦中惊。",
  "dynasty": "宋代",
  "id": 62679,
  "name": "江城子（元宵书怀）",
  "poet": {
    "desc": "（一二一四～一二九七），字谦之，一字子微，号本堂，晚年号嵩溪遗耄，鄞县（今浙江宁波）人，寄籍奉化。理宗宝祐四年（一二五六）进士，调监饶州商税。景定元年（一二六○），为白鹭书院山长，知安福县。",
    "id": 80,
    "image": "https://raw.githubusercontent.com/hujiaweibujidao/poetry/master/image/image_80.jpg",
    "name": "陈著",
    "star": 0
  },
  "star": 1,
  "tags": []
}