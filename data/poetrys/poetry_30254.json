{
  "content": "帝乡归未得，辛苦事羁游。别馆一尊酒，客程千里秋。 \n霜风红叶寺，夜雨白蘋洲。长恐此时泪，不禁和恨流。",
  "dynasty": "唐代",
  "id": 30254,
  "name": "将别寄友人",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}