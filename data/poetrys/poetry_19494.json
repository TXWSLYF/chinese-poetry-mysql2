{
  "content": "市井不容义，义归山谷中。夫君宅松桂，招我栖蒙笼。 \n人朴情虑肃，境闲视听空。清溪宛转水，修竹徘徊风。 \n木倦采樵子，土劳稼穑翁。读书业虽异，敦本志亦同。 \n蓝岸青漠漠，蓝峰碧崇崇。日昏各命酒，寒蛩鸣蕙丛。",
  "dynasty": "唐代",
  "id": 19494,
  "name": "蓝溪元居士草堂",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 1,
  "tags": []
}