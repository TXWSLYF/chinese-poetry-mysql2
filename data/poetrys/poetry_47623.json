{
  "content": "风透疏帘月满庭，倚栏无事倍伤情。\n烟垂柳带纤腰软，露滴花房怨脸明。\n愁逐野云销不尽，情随春浪去难平。\n幽窗谩结相思梦，欲化西园蝶未成。",
  "dynasty": "唐代",
  "id": 47623,
  "name": "春夕言怀",
  "poet": {
    "desc": "张泌，字子澄，唐末重要作家，生卒年约与韩偓(842-914)相当。",
    "id": 688,
    "image": "https://raw.githubusercontent.com/hujiaweibujidao/poetry/master/image/image_688.jpg",
    "name": "张泌",
    "star": 0
  },
  "star": 4,
  "tags": []
}