{
  "content": "万里戍边，八载去家，始遂一归。怅中年早历，虎头兵幕，平生屡建，豹尾神旗。乞得闲身，毋庸多议，感荷九重渊听知。当时事，似狂澜欲倒，孰障东之。 \n天教狂虏灰飞。更莫问儿郎存血衣。把雪裘霜帽，绝交楚徼，雨蓑风笠，投老吴矶江上有吴王矶，借用。径与松荒，人同鹤在，交友晓天星样稀。从今去，共麹生相约，愿乐清时。",
  "dynasty": "宋代",
  "id": 61920,
  "name": "沁园春（丙辰归里和八窗叔韵）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}