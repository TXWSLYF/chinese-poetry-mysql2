{
  "content": "祗役匪遑息，经时客三秦。还家问节候，知到上巳辰。 \n山县何所有，高城闭青春。和风不吾欺，桃杏满四邻。 \n旧友适远别，谁当接欢欣。呼儿命长瓢，独酌湘吴醇。 \n一酌一朗咏，既酣意亦申。言筌暂两忘，霞月只相新。 \n裴子尘表物，薛侯席上珍。寄书二傲吏，何日同车茵。 \n讵肯使空名，终然羁此身。他年解桎梏，长作海上人。",
  "dynasty": "唐代",
  "id": 12465,
  "name": "三月三日，自京到华阴，于水亭独酌，寄裴六、薛八",
  "poet": {
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。",
    "id": 1657,
    "image": "https://raw.githubusercontent.com/hujiaweibujidao/poetry/master/image/image_1657.jpg",
    "name": "独孤及",
    "star": 0
  },
  "star": 1,
  "tags": []
}