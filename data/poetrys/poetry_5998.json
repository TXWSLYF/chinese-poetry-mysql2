{
  "content": "漕水东去远，送君多暮情。淹留野寺出，向背孤山明。 \n前望数千里，中无蒲稗生。夕阳满舟楫，但爱微波清。 \n举酒林月上，解衣沙鸟鸣。夜来莲花界，梦里金陵城。 \n叹息此离别，悠悠江海行。",
  "dynasty": "唐代",
  "id": 5998,
  "name": "送王昌龄",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}