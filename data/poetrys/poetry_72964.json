{
  "content": "宝元元年西夏叛，天子命将临戎行。\n二年孟春果来寇，高奴城下皆氐羌。\n五原偏师急赴敌，昼夜不息趋战场。\n马烦人怠当劲虏，虽持利器安得强。\n二师覆败乃自取，岂是廊庙谋不臧。\n朝廷又选益经略，三幙贤俊务所长。\n或取李悝备边策，或欲五道出朔方。\n仲夏科民挟弓矢，季冬括驴齎道粮。\n官军未进复犯塞，搴旗杀将何倡狂。\n遂令士卒愈沮气，欲使乘障胆不张。\n我愿助画迹且远，侧身西望空凄凉。\n庶几一言可裨益，临风欲寄鸟翼翔。\n所宜畜锐保城壁，转馈先在通行商。\n守而勿追彼自困，境上未免小夺攘。\n譬如蚊虻噆肤体，实於肌血无大伤。\n此言虽小可喻远，幸公采用不我忘。\n诚知公虑若悲度，圣上听用同宪皇。\n当时岂不历岁月，犹且众镇未陆梁。\n况今鹰犬乏雄勇，便拟驰骋徒苍惶。\n且缓须时励犀卒，终期拉朽功莫当。",
  "dynasty": "宋代",
  "id": 72964,
  "name": "寄永兴招诗夏太尉",
  "poet": {
    "desc": "梅尧臣（1002～1060）字圣俞，世称宛陵先生，北宋著名现实主义诗人。汉族，宣州宣城（今属安徽）人。宣城古称宛陵，世称宛陵先生。初试不第，以荫补河南主簿。50岁后，于皇祐三年（1051）始得宋仁宗召试，赐同进士出身，为太常博士。以欧阳修荐，为国子监直讲，累迁尚书都官员外郎，故世称“梅直讲”、“梅都官”。曾参与编撰《新唐书》，并为《孙子兵法》作注，所注为孙子十家著（或十一家著）之一。有《宛陵先生集》60卷，有《四部丛刊》影明刊本等。词存二首。",
    "id": 131,
    "image": "https://raw.githubusercontent.com/hujiaweibujidao/poetry/master/image/image_131.jpg",
    "name": "梅尧臣",
    "star": 0
  },
  "star": 2,
  "tags": []
}