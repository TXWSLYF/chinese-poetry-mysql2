{
  "content": "主判茅君洞。有檐间、查查喜鹊，晓来传送。几度黄符披戴了，此度君恩越重| |。被贺监、天随调弄。做取散人千百岁，笑渠侬、一霎邯郸梦。歌而过，凤兮凤。 \n灌园织屦希陈仲。问先生、加齐卿相，可无心动。除却醴泉中太乙，拣个名山自奉。那捷径、输他藏用。有耳不曾闻黜陟，免教人、贬驳徂徕颂。 ",
  "dynasty": "宋代",
  "id": 61155,
  "name": "贺新郎（蒙恩主崇禧，再用前韵）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}