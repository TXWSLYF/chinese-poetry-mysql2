{
  "content": "圣代务平典，輶轩推上才。迢遥溟海际，旷望沧波开。 \n四牡未遑息，三山安在哉。巨鳌不可钓，高浪何崔嵬。 \n湛湛朝百谷，茫茫连九垓。挹流纳广大，观异增迟回。 \n日出见鱼目，月圆知蚌胎。迹非想像到，心以精灵猜。 \n远色带孤屿，虚声涵殷雷。风行越裳贡，水遏天吴灾。 \n揽辔隼将击，忘机鸥复来。缘情韵骚雅，独立遗尘埃。 \n吏道竟殊用，翰林仍忝陪。长鸣谢知己，所愧非龙媒。",
  "dynasty": "唐代",
  "id": 10163,
  "name": "和贺兰判官望北海作",
  "poet": {
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。",
    "id": 227,
    "image": "https://raw.githubusercontent.com/hujiaweibujidao/poetry/master/image/image_227.jpg",
    "name": "高适",
    "star": 0
  },
  "star": 2,
  "tags": []
}