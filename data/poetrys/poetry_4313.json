{
  "content": "凤哉凤哉，啄琅玕，饮瑶池，栖昆仑之山哉。 \n中国有圣人，感和气，飞来飞来。自歌自舞，先王册府， \n麒麟之台，羁雌众雏故山曲。其鸣喈喈，其鸣喈喈， \n欲往衔之欻去来，去别鸾凤心徘徊。 \n明年阿阁梧桐花叶开，群飞凤归来，群飞凤归来。",
  "dynasty": "唐代",
  "id": 4313,
  "name": "送尹补阙元凯琴歌",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}