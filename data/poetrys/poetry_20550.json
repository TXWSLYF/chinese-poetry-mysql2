{
  "content": "我有所爱鹤，毛羽霜雪妍。秋霄一滴露，声闻林外天。 \n自随卫侯去，遂入大夫轩。云貌久已隔，玉音无复传。 \n吟君感鹤操，不觉心惕然。无乃予所爱，误为微物迁。 \n因兹谕直质，未免柔细牵。君看孤松树，左右萝茑缠。 \n既可习为饱，亦可薰为荃。期君常善救，勿令终弃捐。",
  "dynasty": "唐代",
  "id": 20550,
  "name": "和乐天感鹤",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}