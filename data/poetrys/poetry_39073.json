{
  "content": "古往今来恨莫穷，不如沈醉卧春风。雀儿无角长穿屋， \n鹦鹉能言却入笼。柳惠岂嫌居下位，朱云直去指三公。 \n闲思郭令长安宅，草没匡墙旧事空。",
  "dynasty": "唐代",
  "id": 39073,
  "name": "古往今来",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 2,
  "tags": []
}