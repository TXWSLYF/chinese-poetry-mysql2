{
  "content": "空碧无云露湿衣，群星光外涌清规。东楼莫碍渐高势， \n四海待看当午时。还许分明吟皓魄，肯教幽暗取丹枝。 \n可怜半夜婵娟影，正对五侯残酒池。",
  "dynasty": "唐代",
  "id": 45221,
  "name": "中秋月",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 17,
  "tags": []
}