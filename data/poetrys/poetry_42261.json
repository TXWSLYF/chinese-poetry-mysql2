{
  "content": "干羽能柔远，前阶舞正陈。欲称文德盛，先表乐声新。 \n肃肃行初列，森森气益振。动容和律吕，变曲静风尘。 \n化美超千古，恩波及七旬。已知天下服，不独有苗人。",
  "dynasty": "唐代",
  "id": 42261,
  "name": "舞干羽两阶",
  "poet": {
    "desc": "肃宗、代宗时人，曾应进士试与吏部试。事迹据《文苑英华》卷一八四省试州府试诗、卷五三六判。《全唐诗》存诗1首。",
    "id": 2755,
    "name": "石倚",
    "star": 0
  },
  "star": 1,
  "tags": []
}