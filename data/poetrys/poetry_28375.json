{
  "content": "宋玉含凄梦亦惊，芙蓉山响一猿声。阴云迎雨枕先润， \n夜电引雷窗暂明。暗惜水花飘广槛，远愁风叶下高城。 \n西归万里未千里，应到故园春草生。",
  "dynasty": "唐代",
  "id": 28375,
  "name": "早秋韶阳夜雨",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}