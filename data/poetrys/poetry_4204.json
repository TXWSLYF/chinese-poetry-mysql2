{
  "content": "东岩初解缆，南浦遂离群。出没同洲岛，沿洄异渚濆。 \n风烟犹可望，歌笑浩难闻。路转青山合，峰回白日曛。 \n奔涛上漫漫，积水下沄沄.倏忽犹疑及，差池复两分。 \n离离间远树，蔼蔼没遥氛。地上巴陵道，星连牛斗文。 \n孤狖啼寒月，哀鸿叫断云。仙舟不可见，摇思坐氛氲。",
  "dynasty": "唐代",
  "id": 4204,
  "name": "入东阳峡与李明府舟前后不相及",
  "poet": {
    "desc": "陈子昂（约公元661～公元702），唐代文学家，初唐诗文革新人物之一。字伯玉，汉族，梓州射洪(今属四川)人。因曾任右拾遗，后世称为陈拾遗。光宅进士，历仕武则天朝麟台正字、右拾遗。解职归乡后受人所害，忧愤而死。其存诗共100多首，其中最有代表性的是《感遇》诗38首，《蓟丘览古赠卢居士藏用》7首和《登幽州台歌》。",
    "id": 12,
    "image": "https://raw.githubusercontent.com/hujiaweibujidao/poetry/master/image/image_12.jpg",
    "name": "陈子昂",
    "star": 0
  },
  "star": 2,
  "tags": []
}