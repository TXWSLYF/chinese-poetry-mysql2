{
  "content": "昨辞天子棹归舟，家在桐庐忆旧丘。三月暖时花竞发， \n两溪分处水争流。近闻江老传乡语，遥见家山减旅愁。 \n或在醉中逢夜雪，怀贤应向剡川游。",
  "dynasty": "唐代",
  "id": 16601,
  "name": "归桐庐旧居寄严长史（一作章八元诗）",
  "poet": {
    "desc": "[唐]（公元七七三年在世）字长通，襄州南阳人。生卒年均不详，约唐代宗大历中前后在世。初居汉水滨，后以避岁馑迁隐剡溪、镜湖间。与女诗人李冶，上人皎然，皆有交情。大历中，辟为江西节度参谋。贞元二年，（公元七八六年）诏举“韬晦奇才”，下聘礼，拜左拾遗，辞不就。放著有诗集一卷，《新唐书艺文志》传于世。",
    "id": 1588,
    "name": "朱放",
    "star": 0
  },
  "star": 1,
  "tags": []
}