{
  "content": "山鸲鹆，长在此山吟古木。嘲哳相呼响空谷， \n哀鸣万变如成曲。江南逐臣悲放逐，倚树听之心断续。 \n巴人峡里自闻猿，燕客水头空击筑。山鸲鹆， \n一生不及双黄鹄。朝去秋田啄残粟，暮入寒林啸群族。 \n鸣相逐，啄残粟，食不足。青云杳杳无力飞， \n白露苍苍抱枝宿。不知何事守空山，万壑千峰自愁独。",
  "dynasty": "唐代",
  "id": 7138,
  "name": "山鸲鹆歌（一作韦应物诗）",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}