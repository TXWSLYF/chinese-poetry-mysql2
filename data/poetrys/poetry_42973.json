{
  "content": "妾家本住巫山云，巫山流泉常自闻。玉琴弹出转寥夐， \n直是当时梦里听。三峡迢迢几千里，一时流入幽闺里。 \n巨石崩崖指下生，飞泉走浪弦中起。初疑愤怒含雷风， \n又似呜咽流不通。回湍曲濑势将尽，时复滴沥平沙中。 \n忆昔阮公为此曲，能令仲容听不足。一弹既罢复一弹， \n愿作流泉镇相续。",
  "dynasty": "唐代",
  "id": 42973,
  "name": "从萧叔子听弹琴，赋得三峡流泉歌",
  "poet": {
    "desc": "李冶（？---公元784年），字季兰（《太平广记》中作“秀兰”），乌程（今浙江吴兴）人，后为女道士，是中唐诗坛上享受盛名的女诗人[1] 。晚年被召入宫中，至公元784年，因曾上诗叛将朱泚，被唐德宗下令乱棒扑杀之。李冶的诗以五言擅长，多酬赠谴怀之作。宋人陈振孙《直斋书录解题》著录《李季兰集》一卷，今已失传，仅存诗十六首。",
    "id": 1924,
    "image": "https://raw.githubusercontent.com/hujiaweibujidao/poetry/master/image/image_1924.jpg",
    "name": "李冶",
    "star": 0
  },
  "star": 5,
  "tags": []
}