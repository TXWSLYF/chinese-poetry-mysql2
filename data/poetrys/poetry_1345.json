{
  "content": "秋草马蹄轻，角弓持弦急。去为龙城候，正值胡兵袭。 \n军气横大荒，战酣日将入。长风金鼓动，白雾铁衣湿。 \n四起愁边声，南辕时伫立。断蓬孤自转，寒雁飞相及。 \n万里云沙涨，路平冰霰涩。夜闻汉使归，独向刀环泣。",
  "dynasty": "唐代",
  "id": 1345,
  "name": "相和歌辞。从军行",
  "poet": {
    "desc": "[唐]（约公元七四一年前后在世）（一作颜）字、里、生卒年均不详，约唐玄宗开元末前后在世。工诗。开元十五年，（公元七二七年）与王昌龄同登进士第。其他事迹均不详。",
    "id": 3081,
    "name": "杜頠",
    "star": 0
  },
  "star": 1,
  "tags": []
}