{
  "content": "□群山以延想，吾独闵乎岭中。彼岭中兮何有， \n有天含之玉峰。殊閟绝之极颠，上闻产乎翠茸。 \n欲采之以将寿，眇不知夫所从。大渊蕴蕴兮绝嶘岌岌， \n非梯梁以通险，当无路兮可入。彼猛毒兮曹聚， \n必凭托乎阻修。常儗儗兮伺人，又如何兮不愁。 \n彼妖精兮变怪，必假见于风雨。常闪闪而伺人， \n又如何兮不苦。欲仗仁兮托信，将径往兮不难。 \n久懹懹以ck惋，却迟回而永叹。惧大灵兮不知， \n以予心为永惟。若不可乎遂已，吾终保夫直方。 \n则必蒙皮篻以为矢，弦毋筱以为弧。化毒铜以为戟， \n刺棘竹以为殳。得猛烈之材，获与之而并驱。 \n且舂刺乎恶毒，又引射夫妖怪。尽群类兮使无， \n令善仁兮不害。然后采梫榕以驾深， \n收枞橞兮梯险。跻予身之飘飘，承予步之eY々。 \n入岭中而登玉峰，极閟绝而求翠茸。将吾寿兮随所从， \n思未得兮马如龙。独翳蔽于山颠，久低回而愠瘀。 \n空仰讼于上玄，彼至精兮必应。宁古有而今无， \n将与身而皆亡。岂言之而已乎。",
  "dynasty": "唐代",
  "id": 12163,
  "name": "演兴四首。闵岭中",
  "poet": {
    "desc": "元结（719～772年），中国唐代文学家。字次山，号漫叟 、聱叟 。河南鲁山人。天宝六载(747)应举落第后，归隐商余山。天宝十二载进士及第。安禄山反，曾率族人避难猗玗洞 （今湖北大冶境内），因号猗玗子。乾元二年(759)，任山南东道节度使史翙幕参谋，招募义兵，抗击史思明叛军，保全十五城。代宗时，任道州刺史，调容州，加封容州都督充本管经略守捉使，政绩颇丰。大历七年(772)入朝，同年卒于长安。",
    "id": 79,
    "image": "https://raw.githubusercontent.com/hujiaweibujidao/poetry/master/image/image_79.jpg",
    "name": "元结",
    "star": 0
  },
  "star": 1,
  "tags": []
}