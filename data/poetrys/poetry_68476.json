{
  "content": "恨花开尽，夜深自敛胭脂颗。雨过。绕曲曲花蓬锦围裹。浮空烧蜜炬，香雾霏霏堕。无那。倚滴滴娇红笑相亸。 \n歌俦饮伴，花底围春坐。念满眼、少年人，谁更老於我。岁岁花时，洞门无锁。莫负东君，酒盟诗课。",
  "dynasty": "宋代",
  "id": 68476,
  "name": "侧犯（夜饮海棠下）",
  "poet": {
    "desc": "赵文（1239-1315），宋末元初文人。初名凤之，字惟恭，又字仪可，号青山，庐陵（今江西吉安）人。赵文为文天祥门人，并曾入其幕府参与抗元活动。赵文与刘辰翁父子亦交厚，辰翁对其非常推重，刘将孙亦与其结“青山社”，其结社情况现不详。",
    "id": 2355,
    "image": "https://raw.githubusercontent.com/hujiaweibujidao/poetry/master/image/image_2355.jpg",
    "name": "赵文",
    "star": 0
  },
  "star": 1,
  "tags": []
}