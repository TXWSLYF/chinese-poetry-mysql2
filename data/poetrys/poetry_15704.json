{
  "content": "载酒入烟浦，方舟泛绿波。子酌我复饮，子饮我还歌。 \n莲深微路通，峰曲幽气多。阅芳无留瞬，弄桂不停柯。 \n水上秋日鲜，西山碧峨峨。兹欢良可贵，谁复更来过。",
  "dynasty": "唐代",
  "id": 15704,
  "name": "泛水曲",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 2,
  "tags": []
}