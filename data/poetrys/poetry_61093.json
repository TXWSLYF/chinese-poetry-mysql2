{
  "content": "往日封章，曾耸动、君王颜色。今似得、三闾公子，四明狂客。古不能箝言者口，天方欲寿中朝脉。算人间、岂有病无医，须针石。 \n年冉冉，袍犹碧。心耿耿，头先白。笑臣舒迂缓，臣山愚直。拂袖归来羞炙手，望尘拜了难伸膝。把富春濑与首阳山，图斋壁。",
  "dynasty": "宋代",
  "id": 61093,
  "name": "满江红（四首并和实之）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 3,
  "tags": []
}