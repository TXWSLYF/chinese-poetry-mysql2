{
  "content": "临顿谁家儿？生小矜白皙。\n阿爷负官钱，弃置何仓卒！\n贻我适谁家，朱门临广陌。\n嘱侬且好住，跳弄无知识。\n独怪临去时，摩首如怜惜。\n三年教歌舞，万里离亲戚。\n绝技逢侯王，宠异施恩泽。\n高堂红氍毹，华灯布瑶席。\n授以紫檀槽，吹以白玉笛。\n文锦缝我衣，珍珠装我额。\n瑟瑟珊瑚枝，曲罢恣狼藉。\n我本贫家子，邂逅道抛掷。\n一身被驱使，两口无消息。\n纵赏千万金，莫救饿死骨。\n欢乐居他乡，骨肉诚何益！",
  "dynasty": "清代",
  "id": 69276,
  "name": "临顿儿",
  "poet": {
    "desc": "吴伟业（1609～1672）字骏公，号梅村，别署鹿樵生、灌隐主人、大云道人，世居江苏昆山，祖父始迁江苏太仓，汉族，江苏太仓人，崇祯进士。明末清初著名诗人，与钱谦益、龚鼎孳并称“江左三大家”，又为娄东诗派开创者。长于七言歌行，初学“长庆体”，后自成新吟，后人称之为“梅村体”。",
    "id": 640,
    "image": "https://raw.githubusercontent.com/hujiaweibujidao/poetry/master/image/image_640.jpg",
    "name": "吴伟业",
    "star": 0
  },
  "star": 2,
  "tags": []
}