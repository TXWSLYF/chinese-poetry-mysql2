{
  "content": "一叶鸣秋，五蓂纪瑞，申月还庆生申。巍巍郎宿，辉映寿星明。一段精神玉立，秋潭自、足副徽称。长生箓，只在公丹府，何待祝修龄。 \n粉垣，才过了，便持荷橐，光近枫宸。况金瓯将启，庆满槐庭。朝旆行行入待，彩衣映、衮冕辉新，从今去，相门出相，未数汉韦平。",
  "dynasty": "宋代",
  "id": 68902,
  "name": "满庭芳（寿徐佑卿·七月初五）",
  "poet": {
    "id": 0,
    "name": "程霁岩",
    "star": 0
  },
  "star": 1,
  "tags": []
}