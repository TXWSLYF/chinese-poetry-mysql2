{
  "content": "停午出滩险，轻舟容易前。峰攒入云树，崖喷落江泉。 \n巨石潜山怪，深篁隐洞仙。鸟游溪寂寂，猿啸岭娟娟。 \n挥袂日凡几，我行途已千。暝投苍梧郡，愁枕白云眠。",
  "dynasty": "唐代",
  "id": 3068,
  "name": "下桂江龙目滩",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}