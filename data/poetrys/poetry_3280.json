{
  "content": "五日皆休沐，三泉独不归。池台金阙是，尊酒玳筵非。 \n巷静游禽入，门闲过客稀。唯馀昔年凤，尚绕故楼飞。 \n昔下天津馆，尝过帝子家。夜倾金屋酒，春舞玉台花。 \n试马依红埒，吹箫弄紫霞。谁言东郭路，翻枉北门车。",
  "dynasty": "唐代",
  "id": 3280,
  "name": "马武骑挽歌二首",
  "poet": {
    "desc": "李峤(644～713) ，唐代诗人。字巨山。赵州赞皇（今属河北）人。李峤对唐代律诗和歌行的发展有一定的作用与影响。他前与王勃、杨炯相接，又和杜审言、崔融、苏味道并称“文章四友”。",
    "id": 521,
    "image": "https://raw.githubusercontent.com/hujiaweibujidao/poetry/master/image/image_521.jpg",
    "name": "李峤",
    "star": 0
  },
  "star": 1,
  "tags": []
}