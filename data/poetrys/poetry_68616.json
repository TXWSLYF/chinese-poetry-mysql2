{
  "content": "自笑生身，历事以来，垂六十年。仿浮沈闾里，半非识面，交游朋友，各已华颠。富贵不来，少年已去，空风悠悠岁月迁。虽然是，壮心一点，犹自依然。 \n新阳又长天边。人指似山间诗酒仙。算胸次崔嵬，不胜百榼，笔端枯槁，难足千篇。隐几杖藜，相耕听诵，聊看诸郎相后先。余何事，但读书煮茗，日晏高眠。",
  "dynasty": "宋代",
  "id": 68616,
  "name": "沁园春（自寿）",
  "poet": {
    "desc": "熊禾(1247～1312年)，字位辛，一字去非，号勿轩，晚号退斋。元初著名理学家、教育家。建阳崇泰里（今莒口乡）人，世居云谷鳌峰之阳熊墩。幼年颖慧，有志于濂、洛、关、闽之学。访朱熹门人辅广，拜其为师，游浙江，受业于刘敬堂，得朱熹晚年同黄干论学之要旨。登南宋咸淳十年(1274年)进士，受任汀州（今属福建）司户参军，颇有政绩。",
    "id": 2778,
    "image": "https://raw.githubusercontent.com/hujiaweibujidao/poetry/master/image/image_2778.jpg",
    "name": "熊禾",
    "star": 0
  },
  "star": 1,
  "tags": []
}