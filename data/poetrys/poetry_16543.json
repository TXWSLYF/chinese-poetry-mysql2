{
  "content": "步登春岩里，更上最远山。聊见宇宙阔，遂令身世闲。 \n清辉赏不尽，高驾何时还。 \n石梁耸千尽，高盼出林□。亘壑蹑丹虹，排云弄清影。 \n路期访道客，游衍空井井。 \n采薪穷冥搜，深路转清映。安知洞天里，偶坐得棋圣。 \n至今追灵迹，可用陶静性。 \n沙门何处人，携手俱灭迹。深入不动境，乃知真圆寂。 \n有时归罗浮，白日见飞锡。",
  "dynasty": "唐代",
  "id": 16543,
  "name": "游烂柯山",
  "poet": {
    "desc": "羊滔，泰山人，大历中宏词及第",
    "id": 1989,
    "name": "羊滔",
    "star": 0
  },
  "star": 1,
  "tags": []
}