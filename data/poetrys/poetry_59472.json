{
  "content": "诞辰迟似秋三日。草堂已有新凉入。鬓绿未全霜。欣然把一觞。 \n吟松新纳禄。共享清闲福。两个老人星。君家难弟兄。",
  "dynasty": "宋代",
  "id": 59472,
  "name": "菩萨蛮（去岁寿李嗣立）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}