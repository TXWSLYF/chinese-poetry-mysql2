{
  "content": "竹窗松户有佳期，美酒香茶慰所思。辅嗣外生还解易， \n惠连群从总能诗。檐前花落春深后，谷里莺啼日暮时。 \n去路归程仍待月，垂缰不控马行迟。",
  "dynasty": "唐代",
  "id": 10000,
  "name": "与从弟正字、从兄兵曹宴集林园",
  "poet": {
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。",
    "id": 760,
    "name": "李嘉祐",
    "star": 0
  },
  "star": 1,
  "tags": []
}