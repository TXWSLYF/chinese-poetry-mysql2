{
  "content": "山翁亦好禅，借我风溪树。采药多近峰，汲泉有春渡。 \n幽僧时相偶，仙子或与晤。自许战胜心，弥高独游步。 \n如何区中事，夺我林栖趣。辞山下复上，恋石行仍顾。 \n宿昔情或乖，庶几迹无误。松声莫相诮，此心冥去住。",
  "dynasty": "唐代",
  "id": 43546,
  "name": "别山诗",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}