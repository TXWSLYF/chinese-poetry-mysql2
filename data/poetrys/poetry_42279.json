{
  "content": "冬律初阴结，寒冰贮玉壶。霜姿虽异禀，虹气亦相符。 \n对月光宜并，临池影不孤。贞坚方共济，同处岂殊途。 \n色莹连城璧，形分照乘珠。提携今在此，抱素节宁渝。",
  "dynasty": "唐代",
  "id": 42279,
  "name": "玉壶冰",
  "poet": {
    "desc": "钱众仲，生卒年、籍贯皆不详。宪宗元和二年(807)登进士第。事迹见《登科记考》卷一七。《全唐诗》存诗2首。",
    "id": 2411,
    "name": "钱众仲",
    "star": 0
  },
  "star": 1,
  "tags": []
}