{
  "content": "只道空烟，又疑流水，依依却是行云。了然相对，又是梦纷纭。半面春风图画，黄金在、难铸昭君。溪桥断，梅花晴雪，端的白三分。真真。难唤醒，三年抽藕，织得榴裙。甚徘徊窥镜，交翼鸾文。一片飞花来去，并刀快、翦取晴纹。无情处，分明著眼，强半带春醺。",
  "dynasty": "宋代",
  "id": 68763,
  "name": "满庭芳（影）",
  "poet": {
    "desc": "杨樵云是宋代词人。",
    "id": 1146,
    "name": "杨樵云",
    "star": 0
  },
  "star": 1,
  "tags": []
}