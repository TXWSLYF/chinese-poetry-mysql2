{
  "content": "出身天宝今年几，顽钝如锤命如纸。作官不了却来归， \n还是杜陵一男子。北风惨惨投温泉，忽忆先皇游幸年。 \n身骑厩马引天仗，直入华清列御前。玉林瑶雪满寒山， \n上升玄阁游绛烟。平明羽卫朝万国，车马合沓溢四鄽。 \n蒙恩每浴华池水，扈猎不蹂渭北田。朝廷无事共欢燕， \n美人丝管从九天。一朝铸鼎降龙驭，小臣髯绝不得去。 \n今来萧瑟万井空，唯见苍山起烟雾。可怜蹭蹬失风波， \n仰天大叫无奈何。弊裘羸马冻欲死，赖遇主人杯酒多。",
  "dynasty": "唐代",
  "id": 9124,
  "name": "温泉行",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 4,
  "tags": []
}