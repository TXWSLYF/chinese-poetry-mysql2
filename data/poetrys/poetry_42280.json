{
  "content": "行春潘令至，勤恤戴星光。为政宵忘寝，临人俗冀康。 \n晓花迎径发，新蕊满城香。秀色沾轻露，鲜辉丽早阳。 \n津桥见来往，空雾拂衣裳。桃李今无数，从兹愿比方。",
  "dynasty": "唐代",
  "id": 42280,
  "name": "潘安仁戴星看河阳花发",
  "poet": {
    "desc": "生卒年不详。缑氏(今河南偃师南)人。宪宗元和初官监察御史。事迹见《元和姓纂》卷六。《全唐诗》存诗2首，其中《龟兹闻莺》一首为梁涉诗误人。",
    "id": 1285,
    "name": "吕敞",
    "star": 0
  },
  "star": 2,
  "tags": []
}