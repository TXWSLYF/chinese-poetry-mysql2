{
  "content": "西风吹冷沈香篆。门掩小晴红叶院。卧看黄菊送重阳，露重烟寒花未遍。 \n衰翁病怯琉璃簟。日日愁侵霜鬓短。一杯菊叶小云团，满眼萧萧松竹晚。",
  "dynasty": "宋代",
  "id": 51493,
  "name": "玉楼春（戊寅重阳，病中不饮，惟煎小云团一杯，荐以菊花）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}