{
  "content": "人道今年秋较迟。木犀全未放些儿。不因诞节开千岁，争得今辰把一枝。 \n呼宝鼎，伴渠伊。堂萱喜色正融怡。儿前妇后孙曾从，岁岁称觞无尽期。",
  "dynasty": "宋代",
  "id": 59491,
  "name": "鹧鸪天（乙丑八月十八日寿太孺人）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}