{
  "content": "休梳丛鬓洗红妆，头戴芙蓉出未央。弟子抄将歌遍叠， \n宫人分散舞衣裳。问师初得经中字，入静犹烧内里香。 \n发愿蓬莱见王母，却归人世施仙方。",
  "dynasty": "唐代",
  "id": 15911,
  "name": "送宫人入道",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}