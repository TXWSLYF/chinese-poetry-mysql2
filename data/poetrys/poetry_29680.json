{
  "content": "狂寇穷兵犯帝畿，上皇曾此振戎衣。门前卫士传清警， \n砌下奚官扫翠微。云驻寿宫三洞启，日回仙仗六龙归。 \n当时丹凤衔书处，老柏苍苍已合围。",
  "dynasty": "唐代",
  "id": 29680,
  "name": "题上皇观",
  "poet": {
    "desc": "薛逢，字陶臣，蒲洲河东（今山西永济县）人，会昌元年（公元八四一）进士。历侍御史、尚书郎。因恃才傲物，议论激切，屡忤权贵，故仕途颇不得意。《全唐诗》收录其诗一卷。《旧唐书》卷一九零，《新唐书》卷二零三皆有传。",
    "id": 524,
    "image": "https://raw.githubusercontent.com/hujiaweibujidao/poetry/master/image/image_524.jpg",
    "name": "薛逢",
    "star": 0
  },
  "star": 1,
  "tags": []
}