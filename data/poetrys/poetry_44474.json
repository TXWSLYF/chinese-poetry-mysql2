{
  "content": "分尽君忧一不遗，凤书征入万民悲。风云终日如相逐， \n雨露前程即可知。画舸还盛江革石，秋山又看谢安棋。 \n谈谐尽是经邦术，头角由来出世姿。天地事须归橐籥， \n文章谁得到罘罳.扣舷傍岛清吟健，问俗看渔晚泊迟。 \n霞影满江摇枕簟，鸟行和月下涟漪。周秦汉魏书书在， \n麟凤龟龙步步随。金殿恩波将浩浩，圭峰意绪谩孜孜。 \n郡中条令春常在，境外歌谣美更奇。道者药垆留要妙， \n林僧禅偈寄相思。王杨卢骆真何者，房杜萧张更是谁。 \n应念衢民千万户，家家皆置一生祠。",
  "dynasty": "唐代",
  "id": 44474,
  "name": "赠杨公杜之舅",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 2,
  "tags": []
}