{
  "content": "艳阳灼灼河洛神，珠帘绣户青楼春。能弹箜篌弄纤指， \n愁杀门前少年子。笑开一面红粉妆，东园几树桃花死。 \n朝理曲，暮理曲，独坐窗前一片玉。行也娇，坐也娇， \n见之令人魂魄销。堂前锦褥红地炉，绿沈香榼倾屠苏。 \n解佩时时歇歌管，芙蓉帐里兰麝满。晚起罗衣香不断， \n灭烛每嫌秋夜短。",
  "dynasty": "唐代",
  "id": 42649,
  "name": "赠郑女郎（一作郑氏妹）",
  "poet": {
    "desc": "薛馧（yún ），唐代女诗人，生卒年不详。或作蕴，字馥。薛彦辅孙女。今存诗三首。",
    "id": 1272,
    "name": "薛馧",
    "star": 0
  },
  "star": 1,
  "tags": []
}