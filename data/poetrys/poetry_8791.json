{
  "content": "皓月升林表，公堂满清辉。嘉宾自远至，觞饮夜何其。 \n宰邑视京县，归来无寸资。瑰文溢众宝，雅正得吾师。 \n广川含澄澜，茂树擢华滋。短才何足数，枉赠愧妍词。 \n欢盼良见属，素怀亦已披。何意云栖翰，不嫌蓬艾卑。 \n但恐河汉没，回车首路岐。",
  "dynasty": "唐代",
  "id": 8791,
  "name": "答长宁令杨辙",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}