{
  "content": "自春徂秋天弗雨，廉廉早稻才遮亩。芒粒稀疏熟更轻， \n地与禾头不相拄。我来愁筑心如堵，更听农夫夜深语。 \n凶年是物即为灾，百阵野凫千穴鼠。平明抱杖入田中， \n十穗萧条九穗空。敢言一岁囷仓实，不了如今朝暮舂。 \n天职谁司下民籍，苟有区区宜析析。本作耕耘意若何， \n虫豸兼教食人食。古者为邦须蓄积，鲁饥尚责如齐籴。 \n今之为政异当时，一任流离恣征索。平生幸遇华阳客， \n向日餐霞转肥白。欲卖耕牛弃水田，移家且傍三茅宅。",
  "dynasty": "唐代",
  "id": 33681,
  "name": "五歌。刈获",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}