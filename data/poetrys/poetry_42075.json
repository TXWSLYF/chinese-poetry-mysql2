{
  "content": "文战何堪功未图，又驱羸马指天衢。露华凝夜渚莲尽， \n月彩满轮山驿孤。岐路辛勤终日有，乡关音信隔年无。 \n好同范蠡扁舟兴，高挂一帆归五湖。",
  "dynasty": "唐代",
  "id": 42075,
  "name": "宿山驿",
  "poet": {
    "desc": "吴商浩，明州（今浙江宁波）人。进士，屡试而不第。唐时在世，世次不详。《全唐诗》存诗9首。事迹据其诗推知。",
    "id": 2605,
    "name": "吴商浩",
    "star": 0
  },
  "star": 1,
  "tags": []
}