{
  "content": "青苍初得地，华省植来新。尚带山中色，犹含洞里春。 \n近楼依北户，隐砌净游尘。鹤寿应成盖，龙形未有鳞。 \n为梁资大厦，封爵耻嬴秦。幸此观光日，清风屡得亲。",
  "dynasty": "唐代",
  "id": 18021,
  "name": "贡院楼北新栽小松",
  "poet": {
    "desc": "李正封，唐，字中护，陇西（今甘肃临洮）人。唐宪宗元和二年（807）进士，历官司勋郎中、知制诰、中书舍人、监察御史。",
    "id": 2152,
    "name": "李正封",
    "star": 0
  },
  "star": 1,
  "tags": []
}