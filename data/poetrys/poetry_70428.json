{
  "content": "清明时候，才子佳人醉玉楼。纷纷花柳，飘飘襟袖。行歌载酒，花老人依旧。\n西湖烟岸，莲荡风生六月寒。邻船歌板，诗囊文翰。醉余兴阑，悲有限欢无限。\n江湖豪迈，为惜黄花归去来。名无言责，身无俗债。任家私匾窄，但醉里乾坤大。\n　　冲寒乘骑，信步孤山为访梅。溪桥流水，云林斜日。三花五蕊，漏泄了春消\n息。两叶眉头，怎锁相思万种愁？从他别后，无心挑绣。这般证候，天知道和天\n瘦！从他别后，满眼风光总是愁。实心儿有，须索禁受。为他些证候，迤逗的人\n来瘦。\n　　牵肠割肚，一自别来信也无。多情何处？教人思虑。凭栏伫目，空望断遥天\n暮。\n　　东墙花月，好景良宵恁记者。低低的说，来时节，明日早些，不志诚随灯灭。\n　　声说不的，满腹离愁诉与谁！负心天识，酩子里输了身起。呆才好看，自做\n得不出气。\n　　言盟说誓，岂信闲人讲是非？忘餐失寐，形骸憔悴。猛然间想起，落得声长\n吁气。\n　　佳人薄命，懊恼东君忒世情。风流心性，愁成病。知他是怎生？不住口提名\n姓。　题情\n　　堪描堪画，鬓绾乌鸦脸衬霞。灯儿直下，揪住了么。可喜的我儿，说一句真\n实话。\n　　因咱闲暇，有个人儿来到家。帘儿直下，偷睛抹。牵情的我儿，先打换香罗\n帕。",
  "dynasty": "元代",
  "id": 70428,
  "name": "【中吕】四换头",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}