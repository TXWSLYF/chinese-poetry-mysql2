{
  "content": "柳汀烟暮。常记岸帻，风流张绪。酒兴诗情，而今移向，那边佳处。 \n使君自乐萧闲，未肯副，岩廊虚伫。不念寒窗，老人幽梦，追寻无据。",
  "dynasty": "宋代",
  "id": 52129,
  "name": "柳梢青",
  "poet": {
    "desc": "刘一止（1078～1160）字行简，号太简居士，湖州归安（今浙江湖州）人。宣和三年进士，累官中书舍人、给事中，以敷文阁直学士致仕。为文敏捷，博学多才，其诗为吕本中、陈与义所叹赏。有《苕溪集》。",
    "id": 1027,
    "name": "刘一止",
    "star": 0
  },
  "star": 1,
  "tags": []
}