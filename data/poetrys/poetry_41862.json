{
  "content": "新春蕊绽訾家洲，信是南方最胜游。酒满百分殊不怕， \n人添一岁更堪愁。莺声暗逐歌声艳，花态还随舞态羞。 \n莫惜今朝同酩酊，任他龟鹤与蜉蝣。",
  "dynasty": "唐代",
  "id": 41862,
  "name": "和訾家洲宴游",
  "poet": {
    "desc": "字里不详。武宗、宣宗时任桂管从事。曾作诗题訾家洲。事迹见《桂林风土记》。《全唐诗》存诗1首。",
    "id": 2568,
    "name": "陆弘休",
    "star": 0
  },
  "star": 1,
  "tags": []
}