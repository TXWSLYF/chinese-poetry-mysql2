{
  "content": "捧诏动征轮，分飞楚水滨。由来真庙器，多作伏蒲人。 \n舍鲁知非愿，朝天不话贫。沙头千骑送，岛上一蝉新。 \n莫使身侵贵，无矜贵逼身。玉阶凝正色，兰苑涨芳尘。 \n銮辂方离华，车书渐似秦。流年飘倏忽，书札莫因循。 \n凉雨鸣红叶，非烟闭紫宸。凭将西社意，一说向荀陈。",
  "dynasty": "唐代",
  "id": 44251,
  "name": "送姚洎拾遗自江陵幕赴京",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}