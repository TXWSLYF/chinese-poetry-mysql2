{
  "content": "腊天初晓，庆五色瑞云，华轩呈绕。紫府真人，丹台仙伯，合降民间荣耀。彩笔素题，篇翰未减，家声词藻。秀眉宇，俊丰标阀阅，声名都好。 \n富贵长欢笑。此际锦堂，移下蓬莱岛。妙舞蹁跹，清歌宛转，两行翠娥燕赵。劝饮百千钟酒，岁岁朱颜不老。春近也，看香红又怕，小桃开了。",
  "dynasty": "宋代",
  "id": 67982,
  "name": "喜迁莺",
  "poet": {
    "desc": "《喜迁莺》宋代作家杨再可所作的一首词。",
    "id": 1296,
    "name": "杨再可",
    "star": 0
  },
  "star": 1,
  "tags": []
}