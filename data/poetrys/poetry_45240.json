{
  "content": "槐花馆驿暮尘昏，此去分明吏部孙。才器合居科第首， \n风流幸是缙绅门。春和洛水清无浪，雪洗高峰碧断根。 \n堪想都人齐指点，列仙相次上昆仑。",
  "dynasty": "唐代",
  "id": 45240,
  "name": "送韩蜕秀才赴举",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}