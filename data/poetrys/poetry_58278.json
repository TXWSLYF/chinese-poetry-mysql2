{
  "content": "几日诉离尊。歌尽阳关不忍分。此度天涯真个去，销魂。相送黄花落叶村。 \n斜日又黄昏。萧寺无人半掩门。今夜粉香明月泪，休论。只要罗巾记旧痕。",
  "dynasty": "宋代",
  "id": 58278,
  "name": "南乡子",
  "poet": {
    "desc": "「程垓」字正伯，眉山（今属四川）人。苏轼中表程之才（字正辅）之孙。淳熙十三年（1186）游临安，陆游为其所藏山谷帖作跋，未几归蜀。撰有帝王君臣论及时务利害策五十篇。绍熙三年（1192），已五十许，杨万里荐以应贤良方正科。绍熙五年（1194）乡人王称序其词，谓“程正伯以诗词名，乡之人所知也。余顷岁游都下，数见朝士，往往亦称道正伯佳句”。冯煦《蒿庵论词》：“程正伯凄婉绵丽，与草窗所录《绝妙好词》家法相近。”有《书舟词》（一作《书舟雅词》）一卷。",
    "id": 486,
    "image": "https://raw.githubusercontent.com/hujiaweibujidao/poetry/master/image/image_486.jpg",
    "name": "程垓",
    "star": 0
  },
  "star": 2,
  "tags": []
}