{
  "content": "所惜绝吟声，不悲君不荣。李端终薄宦，贾岛得高名。 \n旅葬新坟小，遗孤远俗轻。犹疑随计晚，昨夜草虫鸣。 \n自闻东蜀病，唯我独关情。若近长江死，想君胜在生。 \n瘴蒸丹旐湿，灯隔素帷清。冢树僧栽后，新蝉一两声。",
  "dynasty": "唐代",
  "id": 36620,
  "name": "哭进士李洞二首",
  "poet": {
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。",
    "id": 434,
    "image": "https://raw.githubusercontent.com/hujiaweibujidao/poetry/master/image/image_434.jpg",
    "name": "郑谷",
    "star": 0
  },
  "star": 1,
  "tags": []
}