{
  "content": "汉家伊洛九重城，御路浮桥万里平。桂户雕梁连绮翼， \n虹梁绣柱映丹楹。朝光欲动千门曙，丽日初照百花明。 \n燕赵蛾眉旧倾国，楚宫腰细本传名。二月桑津期结伴， \n三春淇水逐关情。兰丛有意飞双蝶，柳叶无趣隐啼莺。 \n扇里细妆将夜并，风前独舞共花荣。两鬟百万谁论价， \n一笑千金判是轻。不为披图来侍寝，非因主第奉身迎。 \n羊车讵畏青门闭，兔月今宵照后庭。",
  "dynasty": "唐代",
  "id": 2274,
  "name": "阙题",
  "poet": {
    "desc": "杨师道（？－647年），字景猷，弘农华阴（今陕西华阴）人，唐朝宰相，中书令杨恭仁之弟。杨师道出身弘农杨氏观王房，隋亡后投奔唐朝，拜上仪同、驸马都尉，娶桂阳公主为妻，后出任灵州总管，多次击退突厥入侵。历任吏部侍郎、太常卿，封安德郡公。636年（贞观十年），杨师道升任侍中。639年（贞观十三年），又改任中书令。李承乾谋反案后，被罢为吏部尚书。唐太宗东征时，杨师道暂代中书令，不久又罢为工部尚书。647年（贞观二十一年），杨师道病逝，追赠吏部尚书、并州都督，谥号懿。",
    "id": 2978,
    "image": "https://raw.githubusercontent.com/hujiaweibujidao/poetry/master/image/image_2978.jpg",
    "name": "杨师道",
    "star": 0
  },
  "star": 1,
  "tags": []
}