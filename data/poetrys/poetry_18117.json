{
  "content": "美人河岳灵，家本荥水濆。门承若兰族，身蕴如琼文。 \n早折青桂枝，俯窥鸿鹄群。迩来丹霄姿，远逐苍梧云。 \n有伊光鉴人，惜兹瑶蕙薰。中酣前激昂，四座同氛氲。 \n海郡梅霪晴，山邮炎景曛。回翔罢南游，鸣唳期西闻。 \n秦塞鸾凤征，越江云雨分。从兹一别离，伫致如尧君。",
  "dynasty": "唐代",
  "id": 18117,
  "name": "福州送郑楚材赴京，时监察刘公亮有感激郑意",
  "poet": {
    "desc": "欧阳詹，字行周，福建晋江潘湖欧厝人，欧阳詹生活在安史之乱后的中唐，一生没有离开国子监四门助教这个官职。后世唐进士幕府参军欧阳秬、唐进士韦中令门下欧阳澥、后唐状元掌院学士黄仁颖、南唐乡贡进士欧阳偃、宋观文殿大学士欧阳珣、元处士天麟黄权、明儒林学士黄永、明进士龙游知县黄应、潘湖八世孙明进士户刑尚书黄光升、潘湖九世孙明榜眼南京礼部尚书黄凤翔、潘湖十二世孙清大学士潘湖叟黄锡衮、清洪濑金墩黄士藻、潘湖十五世孙清湖口台湾知府黄立本承行周之风接踵而至。还被称为“八闽文化先驱者。",
    "id": 1524,
    "image": "https://raw.githubusercontent.com/hujiaweibujidao/poetry/master/image/image_1524.jpg",
    "name": "欧阳詹",
    "star": 0
  },
  "star": 1,
  "tags": []
}