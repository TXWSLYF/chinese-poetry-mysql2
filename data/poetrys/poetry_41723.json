{
  "content": "绣林红岸落花钿，故去新来感自然。绝塞杪春悲汉月， \n长林深夜泣缃弦。锦书雁断应难寄，菱镜鸾孤貌可怜。 \n独倚画屏人不会，梦魂才别戍楼边。",
  "dynasty": "唐代",
  "id": 41723,
  "name": "春怨",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 1,
  "tags": []
}