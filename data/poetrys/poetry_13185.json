{
  "content": "常恨相知晚，朝来枉数行。卧云惊圣代，拂石候仙郎。 \n时果连枝熟，春醪满瓮香。贫家仍有趣，山色满湖光。",
  "dynasty": "唐代",
  "id": 13185,
  "name": "山中枉张宙员外书期访衡门",
  "poet": {
    "desc": "秦系[唐]约唐玄宗开元八年至宪宗元和五年间在世（即约公元七二o午至八一o年间在世）字公绪，越州会稽人。年八十余岁。系著有诗集一卷，《新唐书艺文志》传于世。",
    "id": 2575,
    "name": "秦系",
    "star": 0
  },
  "star": 1,
  "tags": []
}