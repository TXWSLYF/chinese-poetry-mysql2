{
  "content": "前楼仙鼎原，西经赤水渡。\n火云入村巷，馀雨依驿树。\n我行伤去国，疲马屡回顾。\n有如无窠鸟，触热不得住。\n峨峨华峰近，城郭生夕雾。\n逆旅何人寻，行客暗中住。\n却思林丘卧，自惬平生素。\n劳役今若兹，羞吟招隐句。",
  "dynasty": "唐代",
  "id": 47476,
  "name": "自渭南晚次华州",
  "poet": {
    "desc": "司马扎，生卒年里贯均未详，唐宣宗大中（847~858）前后在世。曾登进士第，有诗名，与储嗣宗友善。著有《司马先辈集》，《全唐诗》。",
    "id": 525,
    "name": "司马扎",
    "star": 0
  },
  "star": 1,
  "tags": []
}