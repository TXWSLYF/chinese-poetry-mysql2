{
  "content": "沧池漭沆帝城边，殊胜昆明凿汉年。夹岸旌旗疏辇道， \n中流箫鼓振楼船。云峰四起迎宸幄，水树千重入御筵。 \n宴乐已深鱼藻咏，承恩更欲奏甘泉。",
  "dynasty": "唐代",
  "id": 3657,
  "name": "兴庆池侍宴应制",
  "poet": {
    "desc": "韦元旦,京兆万年人。擢进士第，补东阿尉，迁左台监察御史。与张易之为姻属。易之败，贬感义尉。后复进用，终中书舍人。",
    "id": 1440,
    "name": "韦元旦",
    "star": 0
  },
  "star": 1,
  "tags": []
}