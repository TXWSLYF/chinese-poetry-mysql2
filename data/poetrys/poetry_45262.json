{
  "content": "多病多慵汉水边，流年不觉已皤然。旧栽花地添黄竹， \n新陷盆池换白莲。雪月未忘招远客，云山终待去安禅。 \n八行书札君休问，不似风骚寄一篇。",
  "dynasty": "唐代",
  "id": 45262,
  "name": "江居寄关中知己",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}