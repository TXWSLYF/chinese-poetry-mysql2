{
  "content": "贼臣不自量，称予是故人。\n敢以书招予，冀予与同尘。\n一笑置弗答，萧然湖水滨。\n湖水经霜碧，树光翠初匀。\n妻子甘作苦，昏晓役舂薪。\n国家有废兴，吾道有诎申。\n委蛇听大命，柔气转时新。\n生死非我虞，但虞辱此身。",
  "dynasty": "清代",
  "id": 69253,
  "name": "绝贼臣胡谦光",
  "poet": {
    "desc": "阎尔梅（1603—1679）明末诗文家，字用卿，号古古，因生而耳长大，白过于面，又号白耷山人、蹈东和尚，汉族，江苏沛县人。明崇祯三年举人，为复社巨子。甲申、乙酉间，为史可法画策，史不能用。乃散财结客，奔走国事。清初剃发号蹈东和尚。诗有奇气，声调沉雄。有《白耷山人集》。阎尔梅逝后，子孙私上谥号 ''文节''。其身为日月堂八世。",
    "id": 2896,
    "image": "https://raw.githubusercontent.com/hujiaweibujidao/poetry/master/image/image_2896.jpg",
    "name": "阎尔梅",
    "star": 0
  },
  "star": 3,
  "tags": []
}