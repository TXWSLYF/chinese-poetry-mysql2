{
  "content": "长安回首空云雾。春梦觉来无觅处。冷烟寒雨又黄昏，数尽一堤杨柳树。 \n楚山照眼青无数。淮口潮生催晓渡，西风吹面立苍茫，欲寄此情无雁去。",
  "dynasty": "宋代",
  "id": 51499,
  "name": "玉楼春（至盱眙作）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}