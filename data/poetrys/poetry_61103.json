{
  "content": "楮叶工夫，辛苦似、镂冰炊砾。君看取、天公巧处，自然形色。发彩已非前度绿，眼花休问何时赤。又谁能、月下待红娘，传音息。 \n投辖饮，追欢急。持帚扫，痴心惜。有埙篪谐律，不消竽瑟。点点散来居士室，丛丛生占骚人国，便高烧、绛蜡写乌丝，留真迹。",
  "dynasty": "宋代",
  "id": 61103,
  "name": "满江红",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}