{
  "content": "征人去年戍边水，夜得边书字盈纸。挥刀就烛裁红绮， \n结作同心答千里。君寄边书书莫绝，妾答同心心自结。 \n同心再解不心离，离字频看字愁灭。结成一衣和泪封， \n封书只在怀袖中。莫如书故字难久，愿学同心长可同。",
  "dynasty": "唐代",
  "id": 42786,
  "name": "答外（佐转戍边不归寄书与妻作诗答之）",
  "poet": {
    "id": 0,
    "name": "长孙佐转妻",
    "star": 0
  },
  "star": 1,
  "tags": []
}