{
  "content": "落拓东风不藉春，吹开吹谢两何因。当时曾见笑筵主， \n今日自为行路尘。颜色却还天上女，馨香留与世间人。 \n明年寒食重相见，零泪无端又满巾。",
  "dynasty": "唐代",
  "id": 34783,
  "name": "落花",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 3,
  "tags": []
}