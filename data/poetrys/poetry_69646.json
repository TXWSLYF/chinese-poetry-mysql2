{
  "content": "一见话相投，半醉捧金瓯。眼角传心事，眉尖锁旧愁。绸缪，暗约些儿后。\n羞羞，羞得来不待羞。\n　　力困下秋千，缓步趿金莲。笑与情郎道，扶归曲槛边。俄然，欲语声娇颤。\n旋旋，旋得来不待旋。\n　　一捻楚宫腰，体态更妖娆。百媚将人，佯羞整凤翘。堪描，脸儿上扑堆著\n俏。娇娇，娇得来不待娇。\n　　明月转回廊，花影上纱窗。暗约湖山侧，低低问粉郎。端详，怕有人瞧望。\n荒荒，荒得来不待荒。　欢会\n　　梅月小窗横，斗帐惜娉婷。未语情先透，春娇酒半醒。书生，称了风流兴。\n卿卿，愿今宵闰一更。　孤另\n　　雨溜和风铃，客馆最难听。枕冷鸳衾剩，心焦睡不成。离情，闪得人孤另。\n山城，愿今宵只四更。　思情娘\n　　从他嫁了时，情怀两不知。终日病相思，如醉复如痴。鳞鸿虽有难投字。思\n知，今日里不如死。",
  "dynasty": "元代",
  "id": 69646,
  "name": "【双调】得胜令_一见话相投",
  "poet": {
    "desc": "景元启，元代散曲作家，约公元一三一七年前后在世（吴梅、王易、虞冀野均疑为即景元启）名、里、生卒年及生平均不详，约元仁宗延祐中前后在世。工作曲，有得胜令等小令，存太平乐府及阳春白雪中。所作散曲今存小令十五首，套数一套。",
    "id": 994,
    "name": "景元启",
    "star": 0
  },
  "star": 1,
  "tags": []
}