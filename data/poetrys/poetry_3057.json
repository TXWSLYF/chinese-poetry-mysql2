{
  "content": "枢掖调梅暇，林园艺槿初。入朝荣剑履，退食偶琴书。 \n地隐东岩室，天回北斗车。旌门临窈窕，辇道属扶疏。 \n云罕明丹壑，霜笳彻紫虚。水疑投石处，溪似钓璜馀。 \n帝泽颁卮酒，人欢颂里闾。一承黄竹咏，长奉白茅居。",
  "dynasty": "唐代",
  "id": 3057,
  "name": "奉和幸韦嗣立山庄侍宴应制（一作李乂诗）",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}