{
  "content": "寒女不自知，嫁为公子妻。亲情未识面，明日便东西。 \n但得上马了，一去头不回。双轮如鸟飞，影尽东南街。 \n九重十二门，一门四扇开。君从此路去，妾向此路啼。 \n但得见君面，不辞插荆钗。",
  "dynasty": "唐代",
  "id": 32551,
  "name": "去不返",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 2,
  "tags": []
}