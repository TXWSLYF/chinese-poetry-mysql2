{
  "content": "贫病无疏我与君，不知何事久离群。鹿裘共弊同为客， \n龙阙将移拟献文。空馆夕阳鸦绕树，荒城寒色雁和云。 \n不堪吟断边笳晓，叶落东西客又分。",
  "dynasty": "唐代",
  "id": 30346,
  "name": "边馆逢贺秀才",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 2,
  "tags": []
}