{
  "content": "潇洒带霜枝，独向岁寒时节。触目千林憔悴，更幽姿清绝。 \n多才应赋得天真，落笔惊风叶。从此绿窗深处，有一梢秋月。",
  "dynasty": "宋代",
  "id": 54642,
  "name": "好事近（黄义卿画带霜竹）",
  "poet": {
    "desc": "高登1104～1159) 字彦先,号东溪，漳浦县杜浔乡宅兜村人，南宋强项廉介的爱国者，词人，宣和间为太学生。绍兴二年(1132)进士。授富川主簿,迁古田县令。后以事忤秦桧,编管漳州。有《东溪集》、《东溪词》。",
    "id": 589,
    "name": "高登",
    "star": 0
  },
  "star": 1,
  "tags": []
}