{
  "content": "娲皇遗音寄玉笙，双成传得何凄清。丹穴娇雏七十只， \n一时飞上秋天鸣。水泉迸泻急相续，一束宫商裂寒玉。 \n旖旎香风绕指生，千声妙尽神仙曲。曲终满席悄无语， \n巫山冷碧愁云雨。",
  "dynasty": "唐代",
  "id": 38211,
  "name": "吹笙引",
  "poet": {
    "desc": "王毂，唐诗人。字虚中，自号临沂子。宜春（今属江西）人。乾宁五年登进士及第。历国子博士，终尚书郎。未第时为《玉树曲》，大播于时。",
    "id": 1923,
    "name": "王毂",
    "star": 0
  },
  "star": 1,
  "tags": []
}