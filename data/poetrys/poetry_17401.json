{
  "content": "结缆兰香渚，柴车上连冈。晏温值初霁，去绕山河长。 \n献岁冰雪尽，细泉生路傍。行披烟杉入，激涧横石梁。 \n层阁表精庐，飞甍切云翔。冲襟得高步，清眺极远方。 \n潭嶂积佳气，荑英多早芳。具观泽国秀，重使春心伤。 \n念遵烦促途，荣利骛隙光。勉君脱冠意，共匿无何乡。",
  "dynasty": "唐代",
  "id": 17401,
  "name": "息舟荆溪，入阳羡南山，游善权寺，呈李功曹巨",
  "poet": {
    "desc": "羊士谔（约762～819），泰山（今山东泰安）人。贞元元年礼部侍郎鲍防下进士。顺宗时，累至宣歙巡官，为王叔文所恶，贬汀州宁化尉。元和初，宰相李吉甫知奖，擢为监察御史，掌制诰。後以与窦群、吕温等诬论宰执，出为资州刺史。士谔工诗，妙造梁《选》，作皆典重。与韩梓材同在越州，亦以文翰称。著集有《墨池编》、《晁公武郡斋读书志》。",
    "id": 639,
    "image": "https://raw.githubusercontent.com/hujiaweibujidao/poetry/master/image/image_639.jpg",
    "name": "羊士谔",
    "star": 0
  },
  "star": 1,
  "tags": []
}