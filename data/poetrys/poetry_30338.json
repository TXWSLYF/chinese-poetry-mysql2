{
  "content": "自别丘中隐，频年哭路岐。辛勤今若是，少壮岂多时。 \n露滴阴虫苦，秋声远客悲。晚营严鼓角，红叶拂旌旗。 \n北阙虚延望，西林久见思。川流寒水急，云返故山迟。 \n落照游人去，长空独鸟随。不堪风景隔，忠信寡相知。",
  "dynasty": "唐代",
  "id": 30338,
  "name": "幽上留别令狐侍郎",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}