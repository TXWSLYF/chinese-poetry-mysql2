{
  "content": "合浦名邦。风流太守，紫绶金章。暂驻旌麾，来临祖席，一片潇湘。 \n且须缓举离觞。细看取、眉间点黄。未到还珠，已闻赐玺，归近清光。",
  "dynasty": "宋代",
  "id": 59564,
  "name": "柳梢青（送别陈廉州于一片潇湘）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}