{
  "content": "少壮彼何人，种花荒苑外。\n不知力田苦，却笑耕耘辈。\n当春卖春色，来往经几代。\n长安甲第多，处处花堪爱。\n良金不惜费，竞取园中最。\n一蕊才占烟，歌声已高会。\n自言种花地，终日拥轩盖。\n农夫官役时，独与花相对。\n那令卖花者，久为生人害。\n贵粟不贵花，生人自应泰。",
  "dynasty": "唐代",
  "id": 47464,
  "name": "卖花者",
  "poet": {
    "desc": "司马扎，生卒年里贯均未详，唐宣宗大中（847~858）前后在世。曾登进士第，有诗名，与储嗣宗友善。著有《司马先辈集》，《全唐诗》。",
    "id": 525,
    "name": "司马扎",
    "star": 0
  },
  "star": 3,
  "tags": []
}