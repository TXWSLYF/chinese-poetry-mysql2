{
  "content": "天涯望不尽，日暮愁独去。万里云海空，孤帆向何处。 \n寄身烟波里，颇得湖山趣。江气和楚云，秋声乱枫树。 \n如何异乡县，日复怀亲故。遥与洛阳人，相逢梦中路。 \n不堪明月里，更值清秋暮。倚棹对沧波，归心共谁语。",
  "dynasty": "唐代",
  "id": 6903,
  "name": "夕次檐石湖，梦洛阳亲故",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}