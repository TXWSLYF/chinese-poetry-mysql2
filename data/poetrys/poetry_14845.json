{
  "content": "御火传香殿，华光及侍臣。星流中使马，烛耀九衢人。 \n转影连金屋，分辉丽锦茵。焰迎红蕊发，烟染绿条春。 \n助律和风早，添炉暖气新。谁怜一寒士，犹望照东邻。",
  "dynasty": "唐代",
  "id": 14845,
  "name": "清明日赐百僚新火",
  "poet": {
    "desc": "王濯，唐诗人。高宗韶兴二十九年（一一五九），以直敷文阁知阆州（《建炎以来系年要录》卷一八二）。三十年，擢成都府路提点刑狱（同上书卷一八六）。",
    "id": 2621,
    "name": "王濯",
    "star": 0
  },
  "star": 1,
  "tags": []
}