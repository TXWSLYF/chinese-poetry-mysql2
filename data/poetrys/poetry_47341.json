{
  "content": "雨停荷芰逗浓香，岸边蝉噪垂杨。物华空有旧池塘。 \n不逢仙子，何处梦襄王¤ \n珍簟对欹鸳枕冷，此来尘暗凄凉。欲凭危槛恨偏长。 \n藕花珠缀，犹似汗凝妆。 \n十二高峰天外寒，竹梢轻拂仙坛。宝衣行雨在云端。 \n画帘深殿，香雾冷风残¤ \n欲问楚王何处去，翠屏犹掩金鸾。猿啼明月照空滩。 \n孤舟行客，惊梦亦艰难。",
  "dynasty": "唐代",
  "id": 47341,
  "name": "临江仙",
  "poet": {
    "desc": "阎选,生卒和字里不详，五代时期后蜀的布衣，工小词。与欧阳烔、鹿虔扆、毛文锡、韩琮被时人称为“五鬼”，世传有八首小词被唐人赵崇祚收入《花间集》。《花间集》称阎处士。其他不详。",
    "id": 284,
    "image": "https://raw.githubusercontent.com/hujiaweibujidao/poetry/master/image/image_284.jpg",
    "name": "阎选",
    "star": 0
  },
  "star": 3,
  "tags": []
}