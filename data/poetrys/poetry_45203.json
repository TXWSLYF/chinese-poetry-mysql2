{
  "content": "前习都由未尽空，生知雅学妙难穷。一千首出悲哀外， \n五十年销雪月中。兴去不妨归静虑，情来何止发真风。 \n曾无一字干声利，岂愧操心负至公。",
  "dynasty": "唐代",
  "id": 45203,
  "name": "吟兴自述",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}