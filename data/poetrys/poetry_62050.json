{
  "content": "醉我一壶玉，了此十分秋。江涛还此，当日击楫渡中流。问讯重阳烟雨，俯仰人间今古，此意渺沧洲。天地几今夕，举白与君浮。 \n旧黄花，新白发，笑重游。满船明月犹在，何日大刀头。谁跨扬州鹤去，已怨故山猿老，借箸欲前筹。莫倚阑干北，天际是神州。",
  "dynasty": "宋代",
  "id": 62050,
  "name": "水调歌头（九日多景楼用吴侍郎韵）",
  "poet": {
    "desc": "方岳(1199～1262),南宋诗人、词人。字巨山，号秋崖。祁门（今属安徽）人。绍定五年(1232)进士，授淮东安抚司□官。淳□中，以工部郎官充任赵葵淮南幕中参议官。后调知南康军。后因触犯湖广总领贾似道，被移治邵武军。后知袁州，因得罪权贵丁大全，被弹劾罢官。后复被起用知抚州，又因与贾似道的旧嫌而取消任命。",
    "id": 478,
    "image": "https://raw.githubusercontent.com/hujiaweibujidao/poetry/master/image/image_478.jpg",
    "name": "方岳",
    "star": 0
  },
  "star": 1,
  "tags": []
}