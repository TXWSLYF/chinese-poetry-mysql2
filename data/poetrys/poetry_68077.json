{
  "content": "湿逗晚香残。春浅春寒，洒窗填户著幽兰。惨惨凄凄仍滴滴，做出多般。 \n和霰撒珠盘。枕上更阑。芭蕉怨曲带愁弹。绿遍阶前苔一片，晓起谁看。",
  "dynasty": "宋代",
  "id": 68077,
  "name": "卖花声（春雨）",
  "poet": {
    "desc": "萧汉杰，南宋末遗民词人。号吟所，吉水（今江西吉水县）人。淳祐十年（1250）进士。有青原樵唱，不传，今存词4首。",
    "id": 1424,
    "name": "萧汉杰",
    "star": 0
  },
  "star": 1,
  "tags": []
}