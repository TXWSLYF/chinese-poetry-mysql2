{
  "content": "少时贪看琼林绕。任马上、寒威峭。昨暮六花飞逗晓。拥衾慵起，鬓丝笼帽，顿觉年来老。 \n朱阑翠竹枝枝倒。把玉甃、棱层趁风扫。楼上一樽须放早。同云收尽，红轮初上，对面狼峰好。",
  "dynasty": "宋代",
  "id": 61396,
  "name": "青玉案",
  "poet": {
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。",
    "id": 317,
    "name": "张榘",
    "star": 0
  },
  "star": 5,
  "tags": []
}