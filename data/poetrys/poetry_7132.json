{
  "content": "一展慰久阔，寸心仍未伸。别时两童稚，及此俱成人。 \n那堪适会面，遽已悲分首。客路向楚云，河桥对衰柳。 \n送君匹马别河桥，汝南山郭寒萧条。今我单车复西上， \n郎去灞陵转惆怅。何处共伤离别心，明月亭亭两乡望。",
  "dynasty": "唐代",
  "id": 7132,
  "name": "送姨子弟往南郊",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}