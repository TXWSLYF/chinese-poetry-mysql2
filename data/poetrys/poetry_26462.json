{
  "content": "秦王宫阙霭春烟，珠树琼枝近碧天。御气馨香苏合启， \n帘光浮动水精悬。霏微罗縠随芳袖，宛转鲛鮹逐宝筵。 \n从此咸阳一回首，暮云愁色已千年。",
  "dynasty": "唐代",
  "id": 26462,
  "name": "秦王卷衣",
  "poet": {
    "desc": "[唐]（约公元八三一年前后在世）字、里、生卒年均不详，约唐文宗太和中前后在世。长庆二年，（公元八二二年）登进士第。终侍御史。标所作诗，今仅见存于全唐诗者十二首。",
    "id": 1050,
    "name": "陈标",
    "star": 0
  },
  "star": 2,
  "tags": []
}