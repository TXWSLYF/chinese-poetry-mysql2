{
  "content": "与子十年旧，其如离别何。宦游邻故国，归梦是沧波。 \n京口青山远，金陵芳草多。云帆晓容裔，江日昼清和。 \n县郭舟人饮，津亭渔者歌。茅山有仙洞，羡尔再经过。",
  "dynasty": "唐代",
  "id": 6078,
  "name": "送刘主簿归金坛",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}