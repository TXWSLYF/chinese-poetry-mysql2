{
  "content": "前代高门今宰邑，怀才重义古来无。笙歌厌听吟清句， \n京洛思归展画图。蜀酝天寒留客醉，陇禽山晓隔帘呼。 \n何年期拜朱幡贵，马上论诗在九衢。",
  "dynasty": "唐代",
  "id": 35528,
  "name": "赠东川梓桐县韦德孙长官",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}