{
  "content": "芳气霏微，薄衣料峭。何人正倚桃花笑。流红不出武陵溪，这回空与春风到。 \n尊俎全稀，风情终较。安仁老也谁知道。碧云无信失秦楼，旧时明月犹相照。",
  "dynasty": "宋代",
  "id": 51491,
  "name": "踏莎行（追往事）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}