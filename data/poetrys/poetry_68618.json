{
  "content": "翠旗迎凤辇。正金母、西游瑶台宝殿。蓬来都历偏。□飘然来到，笙歌庭院。朱颜绿鬓。须尽道、人间罕见。更恰恰占得，美景良辰，小春天暖。 \n开宴。画堂深处，银烛高烧，珠帘任卷。香浮宝篆。翻舞袖，掩歌扇。看兰孙桂子，成团成簇，共捧金荷齐劝。□从今、鹤算龟龄，天长地远。",
  "dynasty": "宋代",
  "id": 68618,
  "name": "瑞鹤仙",
  "poet": {
    "desc": "熊禾(1247～1312年)，字位辛，一字去非，号勿轩，晚号退斋。元初著名理学家、教育家。建阳崇泰里（今莒口乡）人，世居云谷鳌峰之阳熊墩。幼年颖慧，有志于濂、洛、关、闽之学。访朱熹门人辅广，拜其为师，游浙江，受业于刘敬堂，得朱熹晚年同黄干论学之要旨。登南宋咸淳十年(1274年)进士，受任汀州（今属福建）司户参军，颇有政绩。",
    "id": 2778,
    "image": "https://raw.githubusercontent.com/hujiaweibujidao/poetry/master/image/image_2778.jpg",
    "name": "熊禾",
    "star": 0
  },
  "star": 1,
  "tags": []
}