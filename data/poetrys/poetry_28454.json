{
  "content": "赋拟相如诗似陶，云阳烟月又同袍。车前骥病驽骀逸， \n架上鹰闲鸟雀高。旧日乐贫能饮水，他时随俗愿餔糟。 \n不须倚向青山住，咏雪题诗用意劳。",
  "dynasty": "唐代",
  "id": 28454,
  "name": "寄当涂李远",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}