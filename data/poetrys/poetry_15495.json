{
  "content": "思君宁家宅，久接竹林期。尝值偷琴处，亲闻比玉时。 \n高人不易合，弱冠早相知。试艺临诸友，能文即我师。 \n凌寒松未老，先暮槿何衰。季子生前别，羊昙醉后悲。 \n寿堂乖一恸，奠席阻长辞。因沥殊方泪，遥成墓下诗。",
  "dynasty": "唐代",
  "id": 15495,
  "name": "哭苗员外呈张参军（苗公即参军舅氏）",
  "poet": {
    "desc": "司空曙(约720-790年)，字文明，或作文初。广平（今河北永年县东南）人，大历十才子之一，唐代诗人。约唐代宗大历初前后在世。大历年进士，磊落有奇才，与李约为至交。性耿介，不干权要。家无担石，晏如也。尝因病中不给，遣其爱姬。韦辠节度剑南，辟致幕府。授洛阳主簿。。其诗多为行旅赠别之作，长于抒情，多有名句。胡震亨曰：\"司空虞部婉雅闲淡，语近性情。\"(《唐音癸签》卷七)有《司空文明诗集》。其诗朴素真挚，情感细腻，多写自然景色和乡情旅思，长于五律。诗风闲雅疏淡。",
    "id": 750,
    "image": "https://raw.githubusercontent.com/hujiaweibujidao/poetry/master/image/image_750.jpg",
    "name": "司空曙",
    "star": 0
  },
  "star": 1,
  "tags": []
}