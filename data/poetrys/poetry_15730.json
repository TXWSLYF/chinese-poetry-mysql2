{
  "content": "官家有坏屋，居者愿离得。苟或幸其迁，回循任倾侧。 \n若当君子住，一日还修饰。必使换榱楹，先须木端直。 \n永令雀与鼠，无处求栖息。坚固传后人，从今勉劳力。 \n以兹喻臣下，亦可成邦国。虽曰愚者词，将来幸无惑。",
  "dynasty": "唐代",
  "id": 15730,
  "name": "坏屋",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}