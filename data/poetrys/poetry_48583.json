{
  "content": "步帐摇红绮。晓月堕，沈烟砌。缓板香檀，唱彻伊家新制。怨入眉头，敛黛峰横翠。芭蕉寒，雨声碎。 \n镜华翳。闲照孤鸾戏。思量去时容易。钿盒瑶钗，至今冷落轻弃。望极蓝桥，但暮云千里。几重山，几重水。",
  "dynasty": "宋代",
  "id": 48583,
  "name": "碧牡丹（晏同叔出姬）",
  "poet": {
    "desc": "张先（990－1078），字子野，乌程（今浙江湖州吴兴）人。北宋时期著名的词人，曾任安陆县的知县，因此人称“张安陆”。天圣八年进士，官至尚书都官郎中。晚年退居湖杭之间。曾与梅尧臣、欧阳修、苏轼等游。善作慢词，与柳永齐名，造语工巧，曾因三处善用“影”字，世称张三影。",
    "id": 587,
    "image": "https://raw.githubusercontent.com/hujiaweibujidao/poetry/master/image/image_587.jpg",
    "name": "张先",
    "star": 0
  },
  "star": 5,
  "tags": []
}