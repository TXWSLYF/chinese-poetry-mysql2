{
  "content": "南宫酒未销，又宴姑苏台。美人和泪去，半夜阊门开。 \n相对正歌舞，笑中闻鼓鼙。星散九重门，血流十二街。 \n一去成万古，台尽人不回。时闻野田中，拾得黄金钗。",
  "dynasty": "唐代",
  "id": 32577,
  "name": "姑苏台",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 2,
  "tags": []
}