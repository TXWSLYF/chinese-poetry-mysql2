{
  "content": "南北渝盟久未和。斯民涂炭死亡多。不知何日戢干戈。 \n赖有兴王如世祖，况闻谋帅得廉颇。蔺卿全璧我蹉跎。",
  "dynasty": "宋代",
  "id": 53142,
  "name": "浣溪沙（闻王侍郎复命）",
  "poet": {
    "desc": "洪皓（1088～1155），字光弼，徽宗政和五年（1115）进士。历台州宁海主簿，秀州录事参军。宋代词人。",
    "id": 219,
    "image": "https://raw.githubusercontent.com/hujiaweibujidao/poetry/master/image/image_219.jpg",
    "name": "洪皓",
    "star": 0
  },
  "star": 1,
  "tags": []
}