{
  "content": "蒙蒙竹树深，帘牖多清阴。避日坐林影，馀花委芳襟。 \n倾尊就残酌，舒卷续微吟。空际飏高蝶，风中聆素琴。 \n广庭备幽趣，复对商山岑。独此爱时景，旷怀云外心。 \n迁莺恋嘉木，求友多好音。自无琅玕实，安得莲花簪。 \n寄之二君子，希见双南金。",
  "dynasty": "唐代",
  "id": 20605,
  "name": "春晚寄杨十二，兼呈赵八（时杨生馆于赵氏）",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}