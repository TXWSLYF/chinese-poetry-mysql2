{
  "content": "日日沧江去，时时得意归。自能终洁白，何处误翻飞。 \n晚立银塘阔，秋栖玉露微。残阳苇花畔，双下钓鱼矶。 \n雪里曾迷我，笼中旧养君。忽从红蓼岸，飞出白鸥群。 \n影照翘滩浪，翎濡宿岛云。鸳鸿解相忆，天上列纷纷。",
  "dynasty": "唐代",
  "id": 44791,
  "name": "鹭鸶二首",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}