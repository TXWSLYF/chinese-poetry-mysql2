{
  "content": "父老一杯酒，争劝史君留。可怜桃李千树，无语送归舟。听得拈笙玉指，都把万家遗爱，吹作许离愁。倚醉袖红湿，生怕夕阳流。 \n问君侯，今几日，还东州。还家时候，次第梅已暗香浮。只恐道间驿使，先寄调羹消息，归去总无由。鼎铉功名了，徐赴赤松游。",
  "dynasty": "宋代",
  "id": 58990,
  "name": "水调歌头（送张史君）",
  "poet": {
    "desc": "杨炎正（1145—？）字济翁，庐陵（今江西吉安）人，杨万里之族弟。庆元二年（1196）年五十二始登第，受知于京镗，为宁县簿。六年，除架阁指挥，寻罢官。嘉定三年（1210）于大理司直任上以臣僚论劾，诏与在外差遣，知藤州。嘉定七年又被论罢，改知琼州，官至安抚使。杨炎正与辛弃疾交谊甚厚，多有酬唱。",
    "id": 101,
    "image": "https://raw.githubusercontent.com/hujiaweibujidao/poetry/master/image/image_101.jpg",
    "name": "杨炎正",
    "star": 0
  },
  "star": 1,
  "tags": []
}