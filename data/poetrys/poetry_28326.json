{
  "content": "能琴道士洞庭西，风满归帆路不迷。对岸水花霜后浅， \n傍檐山果雨来低。杉松近晚移茶灶，岩谷初寒盖药畦。 \n他日相思两行字，无人知处武陵溪。",
  "dynasty": "唐代",
  "id": 28326,
  "name": "送张尊师归洞庭",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}