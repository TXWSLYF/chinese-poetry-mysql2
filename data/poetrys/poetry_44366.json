{
  "content": "陋巷冬将尽，东风细杂篮。解牵窗梦远，先是涧梅谙。 \n茶癖金铛快，松香玉露含。书斋山帚撅，盘馔药花甘。 \n雅得琴中妙，常挪脸似酣。雪消闻苦蛰，气候似宜蚕。 \n密勿须清甲，朝归绕碧潭。丹心空拱北，新作继周南。 \n竹杖无斑点，纱巾不著簪。大朝名益重，后进力皆覃。 \n至理虽亡一，臣时亦说三。不知门下客，谁上晏婴骖。",
  "dynasty": "唐代",
  "id": 44366,
  "name": "和毛学士舍人早春",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}