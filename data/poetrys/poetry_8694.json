{
  "content": "高词弃浮靡，贞行表乡闾。未真南宫拜，聊偃东山居。 \n大藩本多事，日与文章疏。每一睹之子，高咏遂起予。 \n宵昼方连燕，烦吝亦顿祛。格言雅诲阙，善谑矜数馀。 \n久跼思游旷，穷惨遇阳舒。虎丘惬登眺，吴门怅踌躇。 \n方此恋携手，岂云还旧墟。告诸吴子弟，文学为何如。 \n迹与孤云远，心将野鹤俱。那同石氏子，每到府门趋。",
  "dynasty": "唐代",
  "id": 8694,
  "name": "赠丘员外二首",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}