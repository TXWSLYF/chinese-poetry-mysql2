{
  "content": "君不见温家玉镜台，提携抱握九重来。 \n君不见相如绿绮琴，一抚一拍凤凰音。人生意气须及早， \n莫负当年行乐心。荆王奏曲楚妃叹，曲尽欢终夜将半。 \n朱楼银阁正平生，碧草青苔坐芜漫。当春对酒不须疑， \n视目相看能几时。春风吹尽燕初至，此时自谓称君意。 \n秋露萎草鸿始归，此时衰暮与君违。人生翻覆何常足， \n谁保容颜无是非。",
  "dynasty": "唐代",
  "id": 1789,
  "name": "杂曲歌辞。行路难",
  "poet": {
    "desc": "张纮（151—211年），字子纲，广陵人。东吴谋士，和张昭一起合称“二张”。孙策平定江东时亲自登门邀请，张纮遂出仕为官。后来，张纮被派遣至许都，任命侍御史。但孙权继位时张纮又返回了东吴，任长史之职。张纮后来建议孙权迁都秣陵，孙权正在准备时张纮病逝，其年六十岁。孙权为之流涕。",
    "id": 546,
    "image": "https://raw.githubusercontent.com/hujiaweibujidao/poetry/master/image/image_546.jpg",
    "name": "张纮",
    "star": 0
  },
  "star": 1,
  "tags": []
}