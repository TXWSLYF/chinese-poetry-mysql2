{
  "content": "妾家望江口，少年家财厚。临江起珠楼，不卖文君酒。 \n当年乐贞独，巢燕时为友。父兄未许人，畏妾事姑舅。 \n西墙邻宋玉，窥见妾眉宇。一旦及天聪，恩光生户牖。 \n谓言入汉宫，富贵可长久。君王纵有情，不奈陈皇后。 \n谁怜颊似桃，孰知腰胜柳。今日在长门，从来不如丑。",
  "dynasty": "唐代",
  "id": 32853,
  "name": "宫怨",
  "poet": {
    "desc": "于濆，字子漪，自号逸诗，晚唐诗人，里居及生卒年均不详，约唐僖宗乾符初（约876年前后）在世。咸通二年（681年）举进士及第，仕终泗州判官。濆患当时诗人拘束声律而入轻浮，故作古风三十篇，以矫弊俗，自号逸诗，有《于濆诗集》、《新唐书艺文志》传于世。",
    "id": 2740,
    "image": "https://raw.githubusercontent.com/hujiaweibujidao/poetry/master/image/image_2740.jpg",
    "name": "于濆",
    "star": 0
  },
  "star": 1,
  "tags": []
}