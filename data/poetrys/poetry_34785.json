{
  "content": "紫泥飞诏下金銮，列象分明世仰观。北省谏书藏旧草， \n南宫郎署握新兰。春归凤沼恩波暖，晓入鸳行瑞气寒。 \n偏是此生栖息者，满衣零泪一时干。",
  "dynasty": "唐代",
  "id": 34785,
  "name": "贺邢州卢员外",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}