{
  "content": "多时窗外语呢喃，只要佳人卷绣帘。大厦已成须庆贺， \n高门频入莫憎嫌。花间舞蝶和香趁，江畔春泥带雨衔。 \n栖息数年情已厚，营巢争肯傍他檐。",
  "dynasty": "唐代",
  "id": 41713,
  "name": "春燕",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 7,
  "tags": []
}