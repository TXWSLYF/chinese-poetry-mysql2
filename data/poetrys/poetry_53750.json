{
  "content": "画帘深，妆阁小。曲径明花草。风声约雨，暝色啼鸦暮天杳。染眉山对碧，匀脸霞相照。渐更衣对客，微坐自轻笑。 \n醉红明，金叶倒。恣看还新好。莹汪粉泪，滴烁波光射庭沼。犀心通密语，珠唱翻新调。佳期、定期、定约秋了。",
  "dynasty": "宋代",
  "id": 53750,
  "name": "早梅芳近",
  "poet": {
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。",
    "id": 241,
    "name": "吕渭老",
    "star": 0
  },
  "star": 1,
  "tags": []
}