{
  "content": "共是悲秋客，相逢恨不堪。雁频辞蓟北，人尚在江南。 \n名利机初发，樵渔事先谙。松门穿戴寺，荷径绕秦潭。 \n绳检真难束，疏慵却易耽。枕当高树稳，茶试远泉甘。 \n架上经唯一，尊前雅只三。风云劳梦想，天地人醺酣。 \n历自尧阶数，书因禹穴探。御龙虽世禄，下马亦清谭。 \n国计徒盈策，家储不满甔.断帘从燕出，頫弁请人簪。 \n木坠凉来叶，山横霁后岚。竹窗深窈窕，苔洞绿龛弇. \n积行依颜子，和光则老聃。杖诚为虎节，披信作鲛函。 \n养鹭看窥沼，寻僧助结庵。功名思马援，歌唱咽羊昙。 \n乞食羞孤凤，无衣羡八蚕。系帆留宿客，吟句任羸骖。 \n宠鹤空无卫，占乌未见gm.香还须是桂，青会出于蓝。 \n蜀酒时倾瓿，吴虾遍发坩。玉封千挺藕，霜闭一筒柑。 \n惜佩终邀祸，辞环好激贪。宗溟虽畎浍，成厦必楩楠。 \n碧玉雕琴荐，黄金饰剑镡。烟缘莎砌引，水为药畦担。 \n博物君能继，多才我尚惭。别离犹得在，秋鬓未鬖鬖.",
  "dynasty": "唐代",
  "id": 33736,
  "name": "京口与友生话别",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}