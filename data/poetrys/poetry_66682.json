{
  "content": "满一望三时中，春景方明媚。又见蟠桃结子来，王母初筵启。 \n无数桂林山，不尽漓江水。总入今朝祝寿杯，永保千千岁。",
  "dynasty": "宋代",
  "id": 66682,
  "name": "卜算子（寿母）",
  "poet": {
    "desc": "邹应龙（1173-1245年），又作应隆，字景初，泰宁城关水南街人。南宋官员。端明殿大学士，签书枢密院事、参知政事。",
    "id": 3078,
    "image": "https://raw.githubusercontent.com/hujiaweibujidao/poetry/master/image/image_3078.jpg",
    "name": "邹应龙",
    "star": 0
  },
  "star": 1,
  "tags": []
}