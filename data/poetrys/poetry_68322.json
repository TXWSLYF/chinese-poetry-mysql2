{
  "content": "渚云弄湿，烟缕际晚，江国遥碧。鸿过无迹。怕闻野寺孤钟动凄恻。小桥路窄。疏袖暗拂衰草，愁听蛩语还寂。可堪过了，龟纱负瑶席。 \n荏苒露华白。一夜秋窗惊晓色。柳影孤危，残蝉空抱叶。想摇落关情，归梦频折。物华消歇。尽倒断寒塘，幽香先灭。怨红供、拒霜啼颊。",
  "dynasty": "宋代",
  "id": 68322,
  "name": "绕佛阁",
  "poet": {
    "id": 0,
    "name": "张艾",
    "star": 0
  },
  "star": 1,
  "tags": []
}