{
  "content": "四轴骚词书八行，捧吟肌骨遍清凉。谩求龙树能医眼， \n休问图澄学洗肠。今体尽搜初剖判，古风淳凿未玄黄。 \n不知谁肯降文阵，闇点旌旗敌子房。",
  "dynasty": "唐代",
  "id": 45073,
  "name": "谢贯微上人寄示古风今体四轴",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 2,
  "tags": []
}