{
  "content": "天一色。玉盘冷浸潇湘碧。潇湘碧。短亭系缆，隔江闻笛。 \n胡床对坐凉生腋。通宵说尽狂踪迹。狂踪迹。少年心事，老来难得。",
  "dynasty": "宋代",
  "id": 67764,
  "name": "秦楼月（与杨君孜月夜泛舟）",
  "poet": {
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》",
    "id": 2103,
    "name": "侯置",
    "star": 0
  },
  "star": 1,
  "tags": []
}