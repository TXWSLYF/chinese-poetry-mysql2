{
  "content": "材刃纵横森武库，箫台旧日梅仙。累陪簪盍醉花前。吴门归去后，一别动经年。 \n曾到赤城真隐处，飘飘凤举龙蟠。勒回俗驾向长安。好将医国手，从此活人间。",
  "dynasty": "宋代",
  "id": 55869,
  "name": "临江仙（前县尉吕次新自台城来访，酌酒为劝）",
  "poet": {
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。",
    "id": 926,
    "name": "姚述尧",
    "star": 0
  },
  "star": 1,
  "tags": []
}