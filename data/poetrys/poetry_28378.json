{
  "content": "心慕知音命自拘，画堂闻欲试吹竽。茂陵罢酒惭中圣， \n漳浦题诗怯大巫。鬐鬣几年伤在藻，羽毛终日羡栖梧。 \n还愁旅棹空归去，枫叶荷花钓五湖。",
  "dynasty": "唐代",
  "id": 28378,
  "name": "宣城崔大夫召联句，偶疾不获赴因献",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}