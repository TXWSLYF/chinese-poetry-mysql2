{
  "content": "使回高品满城传，亲见沂公在阵前。百里旗幡冲即断， \n两重衣甲射皆穿。探知点检兵应怯，算得新移栅未坚。 \n营被数惊乘势破，将经频败遂生全。密招残寇防人觉， \n遥斩元凶恐自专。首让诸军无敢近，功归部曲不争先。 \n开通州县斜连海，交割山河直到燕。战马散驱还逐草， \n肉牛齐散却耕田。府中独拜将军贵，门下兼分宰相权。 \n唐史上头功第一，春风双节好朝天。",
  "dynasty": "唐代",
  "id": 15944,
  "name": "寄贺田侍中东平功成",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}