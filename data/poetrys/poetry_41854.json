{
  "content": "茅鸱茅鸱，无集我冈。汝食汝饱，莫我为祥。 \n愿弹去汝，来彼凤凰。来彼凤凰，其仪有章。 \n茅鸱茅鸱，无啄我雀。汝食汝饱，莫我肯略。 \n愿弹去汝，来彼瑞鹊。来彼瑞鹊，其音可乐。 \n茅鸱茅鸱，无搏鷅鶹.汝食汝饱，莫我为休。 \n愿弹去汝，来彼鳲鸠。来彼鳲鸠，食子其周。 \n茅鸱茅鸱，无ew我陵。汝食汝饱，莫我好声。 \n愿弹去汝，来彼苍鹰。来彼苍鹰，祭鸟是徵。",
  "dynasty": "唐代",
  "id": 41854,
  "name": "补茅鸱（茅鸱四章，章八句）",
  "poet": {
    "desc": "丘光庭 五代（907-960）乌程（今浙江湖州市南下菰城）人，官太学博士。有集三卷，今存诗七首，有《兼明书》、《唐教论》、《补新宫》、《补茅鸱》等。",
    "id": 3072,
    "name": "丘光庭",
    "star": 0
  },
  "star": 1,
  "tags": []
}