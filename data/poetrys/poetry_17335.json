{
  "content": "松筱虽苦节，冰霜惨其间。欣然发佳色，如喜东风还。 \n幽抱想前躅，冥鸿度南山。春台一以眺，达士亦解颜。 \n偃息非老圃，沉吟閟玄关。驰晖忽复失，壮气不得闲。 \n君子当济物，丹梯谁共攀。心期自有约，去扫苍苔斑。",
  "dynasty": "唐代",
  "id": 17335,
  "name": "小园春至偶呈吏部窦郎中",
  "poet": {
    "desc": "羊士谔（约762～819），泰山（今山东泰安）人。贞元元年礼部侍郎鲍防下进士。顺宗时，累至宣歙巡官，为王叔文所恶，贬汀州宁化尉。元和初，宰相李吉甫知奖，擢为监察御史，掌制诰。後以与窦群、吕温等诬论宰执，出为资州刺史。士谔工诗，妙造梁《选》，作皆典重。与韩梓材同在越州，亦以文翰称。著集有《墨池编》、《晁公武郡斋读书志》。",
    "id": 639,
    "image": "https://raw.githubusercontent.com/hujiaweibujidao/poetry/master/image/image_639.jpg",
    "name": "羊士谔",
    "star": 0
  },
  "star": 1,
  "tags": []
}