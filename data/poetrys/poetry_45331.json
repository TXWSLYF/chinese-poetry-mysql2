{
  "content": "三面僧邻一面墙，更无风路可吹凉。 \n他年舍此归何处，青壁红霞裹石房。 \n竹低莎浅雨濛濛，水槛幽窗暑月中。 \n有境牵怀人不会，东林门外翠横空。",
  "dynasty": "唐代",
  "id": 45331,
  "name": "夏日城中作二首",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}