{
  "content": "先生忧道乐清贫，白发终为不仕身。嵇阮没来无酒客， \n应刘亡后少诗人。山前月照荒坟晓，溪上花开旧宅春。 \n昨夜回舟更惆怅，至今钟磬满南邻。",
  "dynasty": "唐代",
  "id": 28385,
  "name": "哭杨攀处士",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}