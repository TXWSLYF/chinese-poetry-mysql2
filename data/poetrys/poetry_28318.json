{
  "content": "知己萧条信陆沉，茂陵扶疾卧西林。芰荷风起客堂静， \n松桂月高僧院深。清露下时伤旅鬓，白云归处寄乡心。 \n怜君诗句犹相忆，题在空斋夜夜吟。",
  "dynasty": "唐代",
  "id": 28318,
  "name": "寓居开元精舍，酬薛秀才见贻",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}