{
  "content": "风后轩皇佐，云峰谢客居。承恩来翠岭，缔赏出丹除。 \n飞盖松溪寂，清笳玉洞虚。窥岩详雾豹，过水略泉鱼。 \n乡入无何有，时还上古初。伊皋羞过狭，魏丙服粗疏。 \n白雪缘情降，青霞落卷舒。多惭郎署在，辄继国风馀。",
  "dynasty": "唐代",
  "id": 4847,
  "name": "奉和李令扈从温泉宫赐游骊山韦侍郎别业",
  "poet": {
    "desc": "[唐]（约公元七〇八年前后在世）字不详，相州临漳人。生卒年均不详，约唐中宗景龙中前后在世。自闻喜尉入为学士。终吏却员外郎。馔工诗，所作今存十四首。（见《全唐诗》）",
    "id": 203,
    "name": "卢僎",
    "star": 0
  },
  "star": 1,
  "tags": []
}