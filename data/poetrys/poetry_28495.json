{
  "content": "羽檄征兵急，辕门选将雄。犬羊忧破竹，貔虎极飞蓬。 \n定系猖狂虏，何烦矍铄翁。更探黄石略，重振黑山功。 \n别马嘶营柳，惊乌散井桐。低星连宝剑，残月让雕弓。 \n浪晓戈鋋里，山晴鼓角中。甲开鱼照水，旗飏虎拏风。 \n去想金河远，行知玉塞空。汉庭应有问，师律在元戎。",
  "dynasty": "唐代",
  "id": 28495,
  "name": "登蒜山观发军",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}