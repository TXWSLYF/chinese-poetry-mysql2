{
  "content": "鸲鹆鸲鹆，众皆如漆，尔独如玉。鸲之鹆之， \n众皆蓬蒿下，尔自三山来。三山处子下人间， \n绰约不妆冰雪颜。仙鸟随飞来掌上。来掌上，时拂拭。 \n人心鸟意自无猜，玉指霜毛本同色。有时一去凌苍苍， \n朝游汗漫暮玉堂。巫峡雨中飞暂湿，杏花林里过来香。 \n日夕依仁全羽翼，空欲衔环非报德。 \n岂不及阿母之家青鸟儿，汉宫来往传消息。",
  "dynasty": "唐代",
  "id": 9131,
  "name": "宝观主白鸲鹆歌",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 2,
  "tags": []
}