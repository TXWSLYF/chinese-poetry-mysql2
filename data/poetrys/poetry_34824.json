{
  "content": "曾是皇家几世侯，入云高第照神州。柳遮门户横金锁， \n花拥弦歌咽画楼。锦袖妒姬争巧笑，玉衔骄马索闲游。 \n麻衣酷献平生业，醉倚春风不点头。 \n柳底花阴压露尘，醉烟轻罩一团春。鸳鸯占水能嗔客， \n鹦鹉嫌笼解骂人。騕褭似龙随日换，轻盈如燕逐年新。 \n不知买尽长安笑，活得苍生几户贫。",
  "dynasty": "唐代",
  "id": 34824,
  "name": "公子家二首",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}