{
  "content": "闲堂昼卧眼初开，强起徐行绕砌苔。鹤氅人从衡岳至， \n鹑衣客自洛阳来。坐闻邻树栖幽鸟，吟觉江云发早雷。 \n西笑东游此相别，两途消息待谁回。",
  "dynasty": "唐代",
  "id": 45202,
  "name": "荆门疾中喜谢尊师自南岳来、相里秀才自京至",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}