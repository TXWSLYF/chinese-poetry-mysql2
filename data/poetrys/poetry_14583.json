{
  "content": "玉砌红花树，香风不敢吹。春光解天意，偏发殿南枝。 \n虹桥千步廊，半在水中央。天子方清暑，宫娃起夜妆。 \n辞辇复当熊，倾心奉六宫。君王若看貌，甘在众妃中。 \n云日呈祥礼物殊，彤庭生献五单于。 \n塞垣万里无飞鸟，可是边城用郅都。 \n台殿云深秋色微，君王初赐六宫衣。 \n楼船泛罢归犹早，行遣才人斗射飞。",
  "dynasty": "唐代",
  "id": 14583,
  "name": "天长久词",
  "poet": {
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。",
    "id": 583,
    "image": "https://raw.githubusercontent.com/hujiaweibujidao/poetry/master/image/image_583.jpg",
    "name": "卢纶",
    "star": 0
  },
  "star": 1,
  "tags": []
}