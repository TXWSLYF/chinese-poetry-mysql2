{
  "content": "长天霞散，远浦潮平，危阑注目江皋。长记年年荣遇，同是今朝。金銮两回命相，对清光、频许挥毫。雍容久，正茶杯初赐，香袖时飘。 \n归去玉堂深夜，泥封罢，金莲一寸才烧。帝语丁宁，曾被华衮亲褒。如今谩劳梦想，叹尘踪、杳隔仙鳌。无聊意，强当歌对酒怎消。",
  "dynasty": "宋代",
  "id": 64496,
  "name": "声声慢",
  "poet": {
    "desc": "张阁，字台卿，河阳人。第进士。崇宁初，由卫尉主簿迁祠部员外郎；资阅浅，为掌制者所议，蔡京主之，乃止。俄徙吏部，迁宗正少卿、起居舍人，属疾不能朝，改显谟阁待制、提举崇福宫。疾愈，拜给事中、殿中监，为翰林学士。",
    "id": 1864,
    "name": "张阁",
    "star": 0
  },
  "star": 3,
  "tags": []
}