{
  "content": "名满人间。记黄金殿，旧赐清闲。才高鹦鹉赋，风懔惠文冠。涛波何处试蛟鳄，到白头、犹守溪山。且做龚黄样度，留与人看。 \n桃溪柳曲阴圆。离唱断、旌旗却卷春还。襦衤夸寄余温，双石畔、唯闻吏胆长寒。诗翁去，谁细绕、屈曲阑干。从今后、南来幽梦，应随月度云端。",
  "dynasty": "宋代",
  "id": 51503,
  "name": "八节长欢（送孙守公素）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}