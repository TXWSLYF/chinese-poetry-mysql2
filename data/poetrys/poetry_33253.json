{
  "content": "越舼轻似萍，漾漾出烟郭。人声渐疏旷，天气忽寥廓。 \n伊予惬斯志，有似劀q3瘼。遇胜即夷犹，逢幽且淹泊。 \n俄然棹深处，虚无倚岩崿。霜毫一道人，引我登龙阁。 \n当中见寿象，欲礼光纷箔。珠幡时相铿，恐是诸天乐。 \n树杪见觚棱，林端逢赭垩。千寻井犹在，万祀灵不涸。 \n下通蛟人道，水色黮而恶。欲照六藏惊，将窥百骸愕。 \n朅去山南岭，其险如邛笮。悠然放吾兴，欲把青天摸。 \n紫藤垂罽珥，红荔悬缨络。藓厚滑似漦，峰尖利如锷。 \n斯须到绝顶，似愈渐离z8.一片太湖光，只惊天汉落。 \n梅风脱纶帽，乳水透芒屩。岚姿与波彩，不动浑相著。 \n既不暇供应，将何以酬酢。却来穿竹径，似入青油幕。 \n穴恐水君开，龛如鬼工凿。穷幽入兹院，前楯临巨壑。 \n遗画龙奴狞，残香虫篆薄。褫魂窥玉镜，澄虑闻金铎。 \n云态共萦留，鸟言相许诺。古木势如虺，近之恐相蠚。 \n怒泉声似激，闻之意争博。时禽倏已嘿，众籁萧然作。 \n遂令不羁性，恋此如缠缚。念彼上人者，将生付寂寞。 \n曾无肤挠事，肯把心源度。胡为儒家流，没齿勤且恪。 \n沐猴本不冠，未是谋生错。言行既异调，栖迟亦同托。 \n愿力傥不遗，请作华林鹤。",
  "dynasty": "唐代",
  "id": 33253,
  "name": "初夏游楞伽精舍",
  "poet": {
    "desc": "皮日休，字袭美，一字逸少，生于公元834至839年间，卒于公元902年以后。曾居住在鹿门山，自号鹿门子，又号间气布衣、醉吟先生。晚唐文学家、散文家，与陆龟蒙齐名，世称\"皮陆\"。今湖北天门人（《北梦琐言》），汉族。咸通八年（867）进士及第，在唐时历任苏州军事判官（《吴越备史》）、著作佐郎、太常博士、毗陵副使。后参加黄巢起义，或言“陷巢贼中”（《唐才子传》），任翰林学士，起义失败后不知所踪。诗文兼有奇朴二态，且多为同情民间疾苦之作。《新唐书·艺文志》录有《皮日休集》、《皮子》、《皮氏鹿门家钞》多部。",
    "id": 604,
    "image": "https://raw.githubusercontent.com/hujiaweibujidao/poetry/master/image/image_604.jpg",
    "name": "皮日休",
    "star": 0
  },
  "star": 1,
  "tags": []
}