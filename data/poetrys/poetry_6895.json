{
  "content": "昔种梁王苑，今移汉将坛。蒙笼低冕过，青翠卷帘看。 \n得地移根远，经霜抱节难。开花成凤实，嫩笋长鱼竿。 \n蔼蔼军容静，萧萧郡宇宽。细音和角暮，疏影上门寒。 \n湘浦何年变，山阳几处残。不知轩屏侧，岁晚对袁安。",
  "dynasty": "唐代",
  "id": 6895,
  "name": "同郭参谋咏崔仆射淮南节度使厅前竹",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}