{
  "content": "去去，何处，迢迢巴楚，山水相连。朝云暮雨， \n依旧十二峰前，猿声到客船¤ \n愁肠岂异丁香结，因离别，故国音书绝。想佳人花下。 \n对明月春风，恨应同。 \n春暮，微雨，送君南浦，愁敛双蛾。落花深处， \n啼鸟似逐离歌，粉檀珠泪和¤ \n临流更把同心结。情哽咽，后会何时节？不堪回首相望， \n已隔汀洲，橹声幽。",
  "dynasty": "唐代",
  "id": 47316,
  "name": "河传",
  "poet": {
    "desc": "李珣（855？-930？），五代词人。字德润，其祖先为波斯人。居家梓州（四川省三台）。生卒年均不详，约唐昭宗乾宁中前后在世。少有时名，所吟诗句，往往动人。妹舜弦为王衍昭仪，他尝以秀才预宾贡。又通医理，兼卖香药，可见他还不脱波斯人本色。蜀亡，遂亦不仕他姓。珣著有琼瑶集，已佚，今存词五十四首，（见《唐五代词》）多感慨之音。）",
    "id": 111,
    "name": "李珣",
    "star": 0
  },
  "star": 1,
  "tags": []
}