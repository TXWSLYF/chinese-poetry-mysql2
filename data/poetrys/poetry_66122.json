{
  "content": "可是江梅开晚，从教蜡雪来迟。此花清绝胜南枝。搀过春风第一。 \n蘸蜡女工斗巧，涂黄汉额偏宜。□腮相倚并开时。认取东君深意。",
  "dynasty": "宋代",
  "id": 66122,
  "name": "西江月（蜡梅）",
  "poet": {
    "desc": "[约公元一一九五年前后在世]字子召，庐陵人，李浙之弟。生卒年均不详，约宋宁宗庆元初前后在世。尝出仕。与兄洪、漳、泳、浙并有词名，共著李氏花萼集五卷，《文献通考》传于世。",
    "id": 1859,
    "name": "李洤",
    "star": 0
  },
  "star": 1,
  "tags": []
}