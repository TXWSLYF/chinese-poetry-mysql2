{
  "content": "春事为谁来，枝上半留残雪。恰近小园香径，对霜林寒月。 \n危兰凄断笛声长，吹到偏呜咽。最好短亭归路，有行人先折。",
  "dynasty": "宋代",
  "id": 55717,
  "name": "好事近",
  "poet": {
    "desc": "约公元一一六二年前后在世字、里、生卒年均不详，约宋高宗绍兴末前后在世。绍兴中，尝上书乞召试贤良。著有梅词二卷，《花庵词选》行于世。",
    "id": 1940,
    "name": "朱雍",
    "star": 0
  },
  "star": 1,
  "tags": []
}