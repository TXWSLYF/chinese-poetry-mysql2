{
  "content": "邢茅虽旧锡，邸第是初荣。迹往伤遗事，恩深感直声。 \n云孙方庆袭，池馆忽春生。古甃开泉井，新禽绕画楹。 \n自然垂带砺，况复激忠贞。必使千年后，长书竹帛名。",
  "dynasty": "唐代",
  "id": 42263,
  "name": "恩赐魏文贞公诸孙旧第，以导直臣",
  "poet": {
    "desc": "裴大章，生卒年、籍贯皆不详。宪宗元和五年(810)登进士第。事迹见《登科记考》卷一八。《全唐诗》存诗1首。",
    "id": 2669,
    "name": "裴大章",
    "star": 0
  },
  "star": 1,
  "tags": []
}