{
  "content": "问前身应在，香醉山中，今存风烈。佳夕招延，清论度飞屑。玉斝盈盈，金英点点，标格侬家别。好个凉天，更无滴雨，只欠些月。 \n菊客兰兄，纷纷侪辈，纵尔芬芳，输我高洁。鼻观先知，羞取俗颜悦。解后成欢，从容挹爽，何羡广寒折。我有高吟，为君纪此，一段奇绝。",
  "dynasty": "宋代",
  "id": 61886,
  "name": "醉蓬莱（灯前想像胜集，和韵）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}