{
  "content": "十五好诗书，\n二十弹冠仕。\n楚王赐颜色，\n出入章华里。\n作赋凌屈原，\n读书夸左史。\n数从明月宴，\n或侍朝云祀。\n登山摘紫芝，\n泛江采绿芷。\n歌舞未终曲，\n风尘暗天起。\n吴师破九龙，\n秦兵割千里。\n狐兔穴宗庙，\n霜露沾朝市。\n璧入邯郸宫，\n剑去襄城水。\n未获殉陵墓，\n独生良足耻。\n悯悯思旧都，\n恻恻怀君子。\n白发窥明镜，\n忧伤没余齿。",
  "dynasty": "南北朝",
  "id": 48153,
  "name": "古意·十五好诗书",
  "poet": {
    "desc": "颜之推（531年－约595年），字介，汉族，琅邪临沂（今山东临沂）人。中国古代文学家，教育家，生活年代在南北朝至隋朝期间。颜之推著有《颜氏家训》，在家庭教育发展史上有重要的影响。是北朝后期重要散文作品；《北齐书》本传所载《观我生赋》，亦为赋作名篇。",
    "id": 857,
    "image": "https://raw.githubusercontent.com/hujiaweibujidao/poetry/master/image/image_857.jpg",
    "name": "颜之推",
    "star": 0
  },
  "star": 4,
  "tags": []
}