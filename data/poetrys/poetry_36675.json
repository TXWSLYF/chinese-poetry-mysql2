{
  "content": "秘殿临轩日，和銮返正年。两班文武盛，百辟羽仪全。 \n霜漏清中禁，风旗拂曙天。门严新勘契，仗入乍承宣。 \n玉几当红旭，金炉纵碧烟。对扬称法吏，赞引出宫钿。 \n言动挥毫疾，雍容执簿专。寿山晴叆叇，颢气暖连延。 \n礼有鸳鸾集，恩无雨露偏。小臣叨备位，歌咏泰阶前。",
  "dynasty": "唐代",
  "id": 36675,
  "name": "入阁",
  "poet": {
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。",
    "id": 434,
    "image": "https://raw.githubusercontent.com/hujiaweibujidao/poetry/master/image/image_434.jpg",
    "name": "郑谷",
    "star": 0
  },
  "star": 1,
  "tags": []
}