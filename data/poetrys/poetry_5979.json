{
  "content": "名高不择仕，委世随虚舟。小邑常叹屈，故乡行可游。 \n青枫半村户，香稻盈田畴。为政日清净，何人同海鸥。 \n摇巾北林夕，把菊东山秋。对酒池云满，向家湖水流。 \n岸阴止鸣鹄，山色映潜虬。靡靡俗中理，萧萧川上幽。 \n昔年至吴郡，常隐临江楼。我有一书札，因之芳杜洲。",
  "dynasty": "唐代",
  "id": 5979,
  "name": "寄万齐融",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 2,
  "tags": []
}