{
  "content": "肃肃层城里，巍巍祖庙清。圣恩覃布濩，异域献精诚。 \n冠盖分行列，戎夷辨姓名。礼终齐百拜，心洁表忠贞。 \n瑞气千重色，箫韶九奏声。仗移迎日转，旌动逐风轻。 \n休运威仪正，年推俎豆盈。不才惭圣泽，空此望华缨。",
  "dynasty": "唐代",
  "id": 25500,
  "name": "西蕃请谒庙",
  "poet": {
    "desc": "沈亚之(781—832)，字下贤，汉族，吴兴（今浙江湖州）人。工诗善文，唐代文学家。沈亚之初至长安，曾投韩愈门下，与李贺结交，与杜牧、张祜、徐凝等友善。举不第，贺为歌以送归。元和十年（公元八一五年）第进士。泾原李汇辟掌书记，后入朝为秘书省正字。大和初，柏耆为德州行营诸军计会使,召授判官。耆贬官,亚之亦贬南康尉。后于郢州掾任内去世。沈亚之兼长诗、文、传奇，曾游韩愈门下，以文才为时人所重，李贺赠诗称为“吴兴才人”",
    "id": 1460,
    "name": "沈亚之",
    "star": 0
  },
  "star": 1,
  "tags": []
}