{
  "content": "相逢问姓名亦存，别时无子今有孙。山上双松长不改， \n百家唯有三家村。村南村西车马道，一宿通舟水浩浩。 \n涧中磊磊十里石，河上淤泥种桑麦。平坡冢墓皆我亲， \n满田主人是旧客。举声酸鼻问同年，十人六七归下泉。 \n分手如何更此地，回头不语泪潸然。",
  "dynasty": "唐代",
  "id": 13164,
  "name": "代贺若令誉赠沈千运",
  "poet": {
    "id": 0,
    "name": "王季友1",
    "star": 0
  },
  "star": 1,
  "tags": []
}