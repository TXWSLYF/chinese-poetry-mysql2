{
  "content": "形影无群消息沉，登闻三击血沾襟。皇纲一日开冤气， \n青史千年重壮心。却望乌台春树老，独归蜗舍暮云深。 \n他时纵有征书至，雪满空山不可寻。",
  "dynasty": "唐代",
  "id": 28431,
  "name": "送处士武君归章洪山居（一作送武全通处士归隐洪山）",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}