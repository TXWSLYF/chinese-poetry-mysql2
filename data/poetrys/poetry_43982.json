{
  "content": "清辰卷珠帘，盥漱香满室。杉松经雪后，别有精彩出。 \n琅函芙蓉书，开之向阶日。好鸟常解来，孤云偶相失。 \n有时作章句，气概还鲜逸。茫茫世情世，谁人爱真实。 \n清高慕玄度，宴默攀道一。残磬隔风林，微阳解冰笔。 \n亦知休明代，谅无经济术。门前九个峰，终拟为文乞。",
  "dynasty": "唐代",
  "id": 43982,
  "name": "寄杜使君",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}