{
  "content": "趁拍哀弦促。听冷冷、弦间细语，手间推覆。莺语间关花底滑，急雨斜穿梧竹。又涧底、松风簌簌。铁拨鹍弦春夜永，对金钗钟乳人如玉。敲象板，翦银烛。六么声断凉州续。怅梅花、岁晚天寒，佳人空谷。有限弦声无限意，沦落天涯幽独。顿唤起、闲愁千斛。贺老定场无处问，到如今、只鼓昭君曲。呼羯鼓，泻醽醁。",
  "dynasty": "宋代",
  "id": 68605,
  "name": "贺新郎（听琵琶）",
  "poet": {
    "desc": "陈纪（1254—1345），字景元，号淡轩，一号陵交，东莞（今属广东）人。南宋末年诗人、词人。领咸淳九年（1273年）乡荐，咸淳九年（1273年）与兄陈庚同登进士，官通直郎。宋亡后，不仕，与赵必襐、赵时清等隐于乡中，诗酒酬唱。",
    "id": 2919,
    "name": "陈纪",
    "star": 0
  },
  "star": 1,
  "tags": []
}