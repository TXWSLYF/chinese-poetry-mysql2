{
  "content": "人间无欠秋风处，偏到霜痕月杪。风雨船篷，日夜风波未了。忽潮生海立，又天阔、江清欲晓。孤迥幽深，激扬悲壮，浮沈浩渺。 \n行路古来难，貂裘敝、匹马关山人老。锦字未成，寒到君边书到否。倚门回首，儿女灯前娭笑。早斟酌、万里封侯，镜迟霜照。",
  "dynasty": "宋代",
  "id": 68409,
  "name": "徵招（和焕甫秋声。君有远游之兴，为首行路难以感之）",
  "poet": {
    "desc": "彭元逊，生卒年不详，字巽吾，庐陵（今江西吉安）人。景定二年（公元1261年）参加解试。与刘辰翁有唱和，宋亡不仕。存词20首。宋词三百首多有收录。",
    "id": 635,
    "name": "彭元逊",
    "star": 0
  },
  "star": 1,
  "tags": []
}