{
  "content": "凤兮凤兮何德之衰也。\n来也不可待。\n往事不可追也。\n天下有道。\n圣人成焉。\n天下无道。\n圣人生焉。\n方今之时。\n仅免刑焉。\n福轻乎羽。\n莫之知载。\n祸重乎地。\n莫之知避。\n已乎已乎。\n临人以德。\n殆乎殆乎。\n画地而趋。\n迷阳迷阳。\n无伤吾行。\n吾行却曲。\n无伤吾足。",
  "dynasty": "先秦",
  "id": 47667,
  "name": "楚狂接舆歌",
  "poet": {
    "id": 0,
    "name": "佚名",
    "star": 0
  },
  "star": 6,
  "tags": []
}