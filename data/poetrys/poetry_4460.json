{
  "content": "日出洞庭水，春山挂断霞。江涔相映发，卉木共纷华。 \n湘戍南浮阔，荆关北望赊。湖阴窥魍魉，丘势辨巴蛇。 \n岛户巢为馆，渔人艇作家。自怜心问景，三岁客长沙。",
  "dynasty": "唐代",
  "id": 4460,
  "name": "巴丘春作",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}