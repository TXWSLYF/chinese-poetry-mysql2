{
  "content": "绿云高髻，点翠匀红时世。月如眉，浅笑含双靥， \n低声唱小词¤ \n眼看惟恐化，魂荡欲相随。玉趾回娇步，约佳期。 \n锦江烟水，卓女烧春浓美。小檀霞，绣带芙蓉帐， \n金钗芍药花¤ \n额黄侵腻发，臂钏透红纱。柳暗莺啼处，认郎家。 \n星冠霞帔，住在蕊珠宫里。佩丁当，明翠摇蝉翼， \n纤珪理宿妆¤ \n醮坛春草昼绿，药院杏花香。青鸟传心事，寄刘郎。 \n双飞双舞，春昼后园莺语。卷罗帏，锦字书封了， \n银河雁过迟¤ \n鸳鸯排宝帐，豆蔻绣连枝。不语匀珠泪，落花时。",
  "dynasty": "唐代",
  "id": 47154,
  "name": "女冠子",
  "poet": {
    "desc": "牛峤，字松卿（约公元890年前后在世），一字延峰，陇西人。生卒年均不详，约唐昭宗大顺初前后在世。乾符五年（公元878年）进士及第。历官拾遗，补尚书郎，后人又称“牛给事”。以词著名，词格类温庭筠。原有歌诗集三卷，今存词三十三首，（见《花间集》）诗六首。",
    "id": 769,
    "name": "牛峤",
    "star": 0
  },
  "star": 1,
  "tags": []
}