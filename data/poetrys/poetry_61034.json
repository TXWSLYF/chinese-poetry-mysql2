{
  "content": "吉语西来，已衮归行阙，册拜头厅。唐家岂可，一日轻去玄龄。洛英蜀客，老成人、几半朝廷。但客取，三边无警，活他百万生灵。 \n槐第安排敕设，有藕如船大，有枣如瓶。瑶环瑜珥绕席，个个宁馨。一般奇特，中台星、拜老人星。谁知得，眉攒万国，华筵少醉多醒。",
  "dynasty": "宋代",
  "id": 61034,
  "name": "汉宫春（丞相生日乙丑）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}