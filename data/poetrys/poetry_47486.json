{
  "content": "洛阳古城秋色多，送君此去心如何。\n青山欲暮惜别酒，碧草未尽伤离歌。\n前朝冠带掩金谷，旧游花月经铜驼。\n行人正苦奈分手，日落远水生微波。",
  "dynasty": "唐代",
  "id": 47486,
  "name": "送孔恂入洛",
  "poet": {
    "desc": "司马扎，生卒年里贯均未详，唐宣宗大中（847~858）前后在世。曾登进士第，有诗名，与储嗣宗友善。著有《司马先辈集》，《全唐诗》。",
    "id": 525,
    "name": "司马扎",
    "star": 0
  },
  "star": 1,
  "tags": []
}