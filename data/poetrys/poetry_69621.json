{
  "content": "月明归兴\n松梢月，桂子香，又诗成冷泉亭上。醉归来晚风生嫩凉，戗金船玉人低唱。\n春晚二首\n银江暗，翠袖遮，麝煤销露萤明灭。下西湖美人忺次过也，打梨花雨声昨夜。东风景，西子湖，湿冥冥柳烟花雾。黄莺乱啼胡蝶舞，几秋千打将春去。\n书所见\n柳叶微风闹，荷花落日酣，拂晴空远山云淡。红妆女儿十二三，采莲归小舟轻缆。\n忆西湖\n青鸾信，白雁书，望江南梦飞不去。西湖锦云谁是主？拍阑干满空烟树。",
  "dynasty": "元代",
  "id": 69621,
  "name": "【双调】落梅风_月明归兴松",
  "poet": {
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。",
    "id": 394,
    "image": "https://raw.githubusercontent.com/hujiaweibujidao/poetry/master/image/image_394.jpg",
    "name": "张可久",
    "star": 0
  },
  "star": 1,
  "tags": []
}