{
  "content": "荆有泥泞水，在荆之邑郛。郛前水在后，谓之为后湖。 \n环湖十馀里，岁积潢与污。臭腐鱼鳖死，不植菰与蒲。 \n郑公理三载，其理用喣愉。岁稔民四至，隘廛亦隘衢。 \n公乃署其地，为民先矢谟。人人傥自为，我亦不庀徒。 \n下里得闻之，各各相俞俞。提携翁及孙，捧戴妇与姑。 \n壮者负砾石，老亦捽茅刍。斤磨片片雪，椎隐连连珠。 \n朝餐布庭落，夜宿完户枢。邻里近相告，新戚远相呼。 \n鬻者自为鬻，酤者自为酤。鸡犬丰中市，人民岐下都。 \n百年废滞所，一旦奥浩区。我实司水土，得为官事无。 \n人言贱事贵，贵直不贵谀。此实公所小，安用歌袴襦。 \n答云潭及广，以至鄂与吴。万里尽泽国，居人皆垫濡。 \n富者不容盖，贫者不庇躯。得不歌此事，以我为楷模。",
  "dynasty": "唐代",
  "id": 20563,
  "name": "后湖",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}