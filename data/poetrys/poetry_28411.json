{
  "content": "十载功名翰墨林，为从知己信浮沈。青山有雪谙松性， \n碧落无云称鹤心。带月独归萧寺远，玩花频醉庾楼深。 \n思君一见如琼树，空把新诗尽日吟。",
  "dynasty": "唐代",
  "id": 28411,
  "name": "寄殷尧藩先辈",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}