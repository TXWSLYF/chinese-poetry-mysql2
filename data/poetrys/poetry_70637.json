{
  "content": "　　霸业艰危，叹吴王端为。苎罗西子，倾城处，妆出捧心娇媚。奢侈，玉液金\n茎，宝凤雕龙，银鱼丝。游戏，沉溺在翠红乡，忘却卧薪滋味。\n　　【前腔】乘机，勾践雄徒。聚干戈，要雪会稽羞耻。怀奸计，越赂私通伯。\n谁知，忠谏不听，剑赐属镂，灵胥空死。狼狈，不想道请行成，北面称臣不许。\n　　【斗哈蟆】堪悲，身国俱亡。把烟花山水，等闲无主。叹高台百尺，顿遭烈\n炬。休觑，珠翠总劫灰，繁华只废基。恼人意，叵耐范蠡扁舟，一片太湖烟水。\n　　【前腔】听启，李亭荒。更夫椒树老，浣花池废。问铜沟明白，美人何处？\n春去，杨柳水殿欹，芙蓉池馆摧。动情的，只见绿树黄鹂，寂寂怨谁无语。\n　　【锦衣香】馆娃宫，荆榛蔽。响さ廊，莓苔翳。可惜剩水残山，断崖高寺，\n百花深处一僧归。空遗旧迹，走狗斗鸡。想当年僭祭，望郊台凄凉云树，香水鸳\n鸯去。酒城倾坠，茫茫练渎，无边秋水。\n　　【浆水令】采莲泾红芳尽死，越来溪吴歌惨凄。宫中鹿走草萋萋，黍离故墟，\n过客伤悲。离宫废，谁避暑？琼姬墓冷苍烟蔽。空原滴，空原滴，梧桐秋雨，台\n城上，台城上，夜乌啼。\n　　【尾声】越王百计吞吴地，归去层台高起，只今亦是鹧鸪飞处。",
  "dynasty": "元代",
  "id": 70637,
  "name": "【双调】夜行船　吊古",
  "poet": {
    "desc": "杨维桢（1296—1370）元末明初著名诗人、文学家、书画家和戏曲家。字廉夫，号铁崖、铁笛道人，又号铁心道人、铁冠道人、铁龙道人、梅花道人等，晚年自号老铁、抱遗老人、东维子，会稽（浙江诸暨）枫桥全堂人。与陆居仁、钱惟善合称为“元末三高士”。杨维祯的诗，最富特色的是他的古乐府诗，既婉丽动人，又雄迈自然，史称“铁崖体”，极为历代文人所推崇。有称其为“一代诗宗”、“标新领异”的，也有誉其“以横绝一世之才，乘其弊而力矫之”的，当代学者杨镰更称其为“元末江南诗坛泰斗”。有《东维子文集》、《铁崖先生古乐府》行世。",
    "id": 1385,
    "image": "https://raw.githubusercontent.com/hujiaweibujidao/poetry/master/image/image_1385.jpg",
    "name": "杨维桢",
    "star": 0
  },
  "star": 2,
  "tags": []
}