{
  "content": "石座双峰古，云泉九曲深。寂寥疏凿意，芜没岁时侵。 \n绕席流还壅，浮杯咽复沉。追怀王谢侣，更似会稽岑。 \n谁谓天池翼，相期宅畔吟。光辉轻尺璧，然诺重黄金。 \n几醉东山妓，长悬北阙心。蕙兰留杂佩，桃李想华簪。 \n闭阁余何事，鸣驺亦屡寻。轩裳遵往辙，风景憩中林。 \n横吹多凄调，安歌送好音。初筵方侧弁，故老忽沾襟。 \n盛世当弘济，平生谅所钦。无能愧陈力，惆怅拂瑶琴。",
  "dynasty": "唐代",
  "id": 17339,
  "name": "乾元初，严黄门自京兆少尹贬牧巴郡…十四韵刻于石壁",
  "poet": {
    "desc": "羊士谔（约762～819），泰山（今山东泰安）人。贞元元年礼部侍郎鲍防下进士。顺宗时，累至宣歙巡官，为王叔文所恶，贬汀州宁化尉。元和初，宰相李吉甫知奖，擢为监察御史，掌制诰。後以与窦群、吕温等诬论宰执，出为资州刺史。士谔工诗，妙造梁《选》，作皆典重。与韩梓材同在越州，亦以文翰称。著集有《墨池编》、《晁公武郡斋读书志》。",
    "id": 639,
    "image": "https://raw.githubusercontent.com/hujiaweibujidao/poetry/master/image/image_639.jpg",
    "name": "羊士谔",
    "star": 0
  },
  "star": 5,
  "tags": []
}