{
  "content": "扁鹊得仙处，传是西南峰。年年山下人，长见骑白龙。 \n洞门黑无底，日夜唯雷风。清斋将入时，戴星兼抱松。 \n石径阴且寒，地响知远钟。似行山林外，闻叶履声重。 \n低碍更俯身，渐远昼夜同。时时白蝙蝠，飞入茅衣中。 \n行久路转窄，静闻水淙淙。但愿逢一人，自得朝天宫。",
  "dynasty": "唐代",
  "id": 16436,
  "name": "秦越人洞中咏",
  "poet": {
    "desc": "于鹄，大历、贞元间诗人也。隐居汉阳，尝为诸府从事。其诗语言朴实生动，清新可人；题材方面多描写隐逸生活，宣扬禅心道风的作品。代表作有《巴女谣》、《江南曲》、《题邻居》、《塞上曲》、《悼孩子》、《长安游》、《惜花 》、《南溪书斋》、《题美人》等，其中以《巴女谣》和《江南曲》两首诗流传最广。",
    "id": 833,
    "image": "https://raw.githubusercontent.com/hujiaweibujidao/poetry/master/image/image_833.jpg",
    "name": "于鹄",
    "star": 0
  },
  "star": 1,
  "tags": []
}