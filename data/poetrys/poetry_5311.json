{
  "content": "楼观倚长霄，登攀及霁朝。高如石门顶，胜拟赤城标。 \n天路云虹近，人寰气象遥。山围伯禹庙，江落伍胥潮。 \n徂暑迎秋薄，凉风是日飘。果林馀苦李，萍水覆甘蕉。 \n览古嗟夷漫，凌空爱泬寥。更闻金刹下，钟梵晚萧萧。",
  "dynasty": "唐代",
  "id": 5311,
  "name": "立秋日题安昌寺北山亭",
  "poet": {
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。",
    "id": 910,
    "image": "https://raw.githubusercontent.com/hujiaweibujidao/poetry/master/image/image_910.jpg",
    "name": "孙逖",
    "star": 0
  },
  "star": 2,
  "tags": []
}