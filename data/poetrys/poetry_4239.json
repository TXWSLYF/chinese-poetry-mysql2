{
  "content": "瑟彼瑶爵，亚维上公。室如屏气，门不容躬。礼殷其本， \n乐执其中。圣皇永慕，天地幽通。 \n礼匝三献，乐遍九成。降循轩陛，仰欷皇情。福与仁合， \n德因孝明。百年神畏，四海风行。 \n总总干戚，填填鼓钟。奋扬增气，坐作为容。 \n离若鸷鸟，合如战龙。万方观德，肃肃邕邕。",
  "dynasty": "唐代",
  "id": 4239,
  "name": "唐享太庙乐章。凯安三首",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}