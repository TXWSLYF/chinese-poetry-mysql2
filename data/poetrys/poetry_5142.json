{
  "content": "湖岸缆初解，莺啼别离处。遥见舟中人，时时一回顾。 \n坐悲芳岁晚，花落青轩树。春梦随我心，悠扬逐君去。",
  "dynasty": "唐代",
  "id": 5142,
  "name": "送国子张主簿",
  "poet": {
    "desc": "唐诗人，开元初，与贺知章、张旭、张若虚皆有名，号吴中四士。张九龄引为怀州司马，迁集贤直学士、大理司直。子何、佶，世称二包，各有集。融诗今存八首。",
    "id": 409,
    "name": "包融",
    "star": 0
  },
  "star": 1,
  "tags": []
}