{
  "content": "春过围林，雨馀池沼，嫩荷点点青圆。昼长人静，芳树欲生烟。一径幽通遂竹，松风漱、石齿溅溅。平生志，功名未就，先觅五湖船。 \n良田二顷，茅舍三椽。任高歌月下，痛饮花前。果解忘情寄不如，归去好意，又何在、频抚无弦。烟波友，扁舟过我，相伴白鸥眠。",
  "dynasty": "宋代",
  "id": 67479,
  "name": "满庭芳",
  "poet": {
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。",
    "id": 1064,
    "name": "杨泽民",
    "star": 0
  },
  "star": 1,
  "tags": []
}