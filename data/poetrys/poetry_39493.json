{
  "content": "一从天宝王维死，于今始遇修夫子。能向鲛绡四幅中， \n丹青暗与春争工。勾芒若见应羞杀，晕绿匀红渐分别。 \n堪怜彩笔似东风，一朵一枝随手发。燕支乍湿如含露， \n引得娇莺痴不去。多少游蜂尽日飞，看遍花心求入处。 \n工夫妙丽实奇绝，似对韶光好时节。偏宜留著待深冬， \n铺向楼前殛霜雪。",
  "dynasty": "唐代",
  "id": 39493,
  "name": "观修处士画桃花图歌",
  "poet": {
    "desc": "裴谐，裴说之昆季也。天祐三年登第第二名，终桂岭摄令。",
    "id": 1934,
    "name": "裴谐",
    "star": 0
  },
  "star": 1,
  "tags": []
}