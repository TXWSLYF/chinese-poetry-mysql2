{
  "content": "一凶乃一吉，一是复一非。孰能逃斯理，亮在识其微。 \n三黜故无愠，高贤当庶几。但以亲交恋，音容邈难希。 \n况昔别离久，俱忻藩守归。朝宴方陪厕，山川又乖违。 \n吴门冒海雾，峡路凌连矶。同会在京国，相望涕沾衣。 \n明时重英才，当复列彤闱。白玉虽尘垢，拂拭还光辉。",
  "dynasty": "唐代",
  "id": 8816,
  "name": "答令狐侍郎（令狐峘）",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}