{
  "content": "朗月何高高，楼中帘影寒。一妇独含叹，四坐谁成欢。 \n时节屡已移，游旅杳不还。沧溟倘未涸，妾泪终不干。 \n君若无定云，妾若不动山。云行出山易，山逐云去难。 \n愿为边塞尘，因风委君颜。君颜良洗多，荡妾浊水间。",
  "dynasty": "唐代",
  "id": 27344,
  "name": "明月照高楼",
  "poet": {
    "desc": "雍陶（约789~873以前），字国钧，成都人。工于词赋。有《唐志集》五卷，今传。",
    "id": 340,
    "name": "雍陶",
    "star": 0
  },
  "star": 1,
  "tags": []
}