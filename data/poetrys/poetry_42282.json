{
  "content": "养翮非无待，迁乔信自卑。影高迟日度，声远好风随。 \n云拂千寻直，花催百啭奇。惊人时向晚，求友听应知。 \n委质经三岁，先鸣在一枝。上林如可托，弱羽愿差池。",
  "dynasty": "唐代",
  "id": 42282,
  "name": "好鸟鸣高枝",
  "poet": {
    "desc": "郡望荥阳（今属河南）。约代宗、德宗时人，成武尉郑昂之子。曾应进士试。历官监察御史、金乡丞。事迹见《新唐书·宰相世系表五上》、《御史台精舍题名考》卷三。《全唐诗》存诗1首。",
    "id": 1224,
    "name": "郑衮",
    "star": 0
  },
  "star": 3,
  "tags": []
}