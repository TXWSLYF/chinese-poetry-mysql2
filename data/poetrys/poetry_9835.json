{
  "content": "水竹谁家宅，幽庭向苑门。今知季伦沼，旧是辟疆园。 \n饥鹭窥鱼静，鸣鸦带子喧。兴成只自适，欲白返忘言。 \n纳凉每选地，近是青门东。林与缭垣接，池将沁水通。 \n枝交帝女树，桥映美人虹。想是忘机者，悠悠在兴中。 \n林间求适意，池上得清飙。稍稍斜回楫，时时一度桥。 \n水光壁际动，山影浪中摇。不见李元礼，神仙何处要。",
  "dynasty": "唐代",
  "id": 9835,
  "name": "东郊纳凉，忆左威卫李录事收昆季、太原崔参军三首",
  "poet": {
    "id": 0,
    "name": "楼颖",
    "star": 0
  },
  "star": 1,
  "tags": []
}