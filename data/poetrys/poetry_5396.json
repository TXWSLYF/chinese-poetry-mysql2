{
  "content": "朗月照帘幌，清夜有馀姿。洞房怨孤枕，挟琴爱前墀。 \n萱草已数叶，梨花复遍枝。去岁草始荣，与君新相知。 \n今年花未落，谁分生别离。代情难重论，人事好乖移。 \n合比月华满，分同月易亏。亏月当再圆，人别星陨天。 \n吾欲竟此曲，意深不可传。叹息孤鸾鸟，伤心明镜前。",
  "dynasty": "唐代",
  "id": 5396,
  "name": "郎月行",
  "poet": {
    "desc": "张渐，循之从子也。天宝中，杨国忠辟为幕佐。与窦华、宋昱、郑昂、魏仲犀同列，官至翰林学士。国忠败，坐诛。诗一首。",
    "id": 1293,
    "name": "张渐",
    "star": 0
  },
  "star": 1,
  "tags": []
}