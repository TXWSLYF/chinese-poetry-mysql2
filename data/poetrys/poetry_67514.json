{
  "content": "梅信初回暖，风棱犹壮寒。禾稼响圭璧，帘旌隐琅玕。门外群山尚满，窗前数片馀残。冻成潜有鱼翻。东风渐生澜。 \n杖策扶半醉，燕寝有馀欢。儿童自捧，皑皑调蜜盈盘。兆丰穰和气，来呈美瑞，莫同轻薄飞絮看。",
  "dynasty": "宋代",
  "id": 67514,
  "name": "红林檎近",
  "poet": {
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。",
    "id": 1064,
    "name": "杨泽民",
    "star": 0
  },
  "star": 1,
  "tags": []
}