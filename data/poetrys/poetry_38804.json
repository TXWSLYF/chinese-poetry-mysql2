{
  "content": "力学烧丹二十年，辛勤方得遇真仙。便随羽客归三岛， \n旋听霓裳适九天。得路自能酬造化，立身何必恋林泉。 \n予家药鼎分明在，好把仙方次第传。",
  "dynasty": "唐代",
  "id": 38804,
  "name": "寄示儿孙",
  "poet": {
    "desc": "翁承赞(859～932) 字文尧（一作文饶），晚年号狎鸥翁，莆阳兴福里竹啸庄（今北高镇竹庄村）人。翁氏为礼乐名家，东南茂族，其先京兆人也。曾祖何，官检校右散骑常侍；祖则，官大理司直；父巨隅，荣王府咨议参军，赠光禄少卿，累迁少府监，居兴福里，见其地“前有海水朝宗，后有竹林环荫”，遂名其乡“竹啸翁庄”。",
    "id": 3071,
    "image": "https://raw.githubusercontent.com/hujiaweibujidao/poetry/master/image/image_3071.jpg",
    "name": "翁承赞",
    "star": 0
  },
  "star": 5,
  "tags": []
}