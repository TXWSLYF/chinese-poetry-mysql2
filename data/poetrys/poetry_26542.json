{
  "content": "棕床已自檠，野宿更何营。大海谁同过，空山虎共行。 \n身心相外尽，鬓发定中生。紫阁人来礼，无名便是名。",
  "dynasty": "唐代",
  "id": 26542,
  "name": "寄紫阁无名新罗头陀僧",
  "poet": {
    "desc": "[唐]（约公元八三六年前后在世）字不详，姑苏人，顾况之子。生卒年均不详，约唐文宗开成初年前后在世。少俊悟，一览成诵。性滑稽，好凌轹。困举场三十年。武宗久闻其诗名，会昌五年，（公元八四五年）放榜，仍无其名，怪之。乃勑有司进所试文章，追榜放令及第。大中间，为盱眙尉，不乐奉迎，更厌鞭挞，乃弃官隐茅山。王建有诗送别。后不知所终。非熊著有诗集一卷，《新唐书艺文志》传于世。",
    "id": 2094,
    "image": "https://raw.githubusercontent.com/hujiaweibujidao/poetry/master/image/image_2094.jpg",
    "name": "顾非熊",
    "star": 0
  },
  "star": 1,
  "tags": []
}