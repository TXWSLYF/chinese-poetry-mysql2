{
  "content": "休看辋川图。未是幽居。何如云水绕储胥。新湿青红开栋宇，雾拱风疏。 \n小圃秀郊墟。花破平芜。五峰列影水平铺。只欠五城楼十二，便是蓬壶。",
  "dynasty": "宋代",
  "id": 54922,
  "name": "浪淘沙（子直新第落成席上作）",
  "poet": {
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。",
    "id": 872,
    "image": "https://raw.githubusercontent.com/hujiaweibujidao/poetry/master/image/image_872.jpg",
    "name": "葛立方",
    "star": 0
  },
  "star": 1,
  "tags": []
}