{
  "content": "六月晨亦热，卑居多烦昏。五马游西城，几杖随朱轮。 \n西楼临方塘，嘉木当华轩。凫鹥满中流，有酒复盈尊。 \n山东地无山，平视大海垠。高风凉气来，灏景沈清源。 \n青衿俨坐傍，礼容益敦敦。愿为颜氏徒，歌咏夫子门。",
  "dynasty": "唐代",
  "id": 15712,
  "name": "从元太守夏宴西楼",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}