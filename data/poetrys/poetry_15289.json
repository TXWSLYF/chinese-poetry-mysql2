{
  "content": "珍木郁清池，风荷左右披。浅觞宁及醉，慢舸不知移。 \n荫簟流光冷，凝簪照影欹。胡为独羁者，雪涕向涟漪。",
  "dynasty": "唐代",
  "id": 15289,
  "name": "偶宴西蜀摩诃池",
  "poet": {
    "desc": "畅当，生卒年不详，河东（今山西永济）人，唐后期儒士。官宦世家，畅璀之子。 初以子弟被召从军，后登大历七年进士第。贞元初，为太常博士，终果州刺史。与弟诸皆有诗名。诗一卷。畅当父亲畅璀，唐肃宗时官至散骑常侍，唐代宗时，与裴冕、贾至、王延昌待制集贤院，终于户部尚书。",
    "id": 1156,
    "name": "畅当",
    "star": 0
  },
  "star": 1,
  "tags": []
}