{
  "content": "寻常濡翰次，恨不到端溪。得自新知己，如逢旧解携。 \n玩馀轻照乘，谢欲等悬黎。静对胜凡客，闲窥忆好题。 \n娲天补剩石，昆剑切来泥。著指痕犹湿，停旬水未低。 \n呵云润柱础，笔彩饮虹霓。鹆眼工谙谬，羊肝士乍刲. \n连澌光比镜，囚墨腻于cD.书信成池黑，吟须到日西。 \n正夸忧盗窃，将隐怯攀跻。捧受同交印，矜持过秉珪。 \n草颠终近旭，懒癖必无嵇。用合缘鹦鹉，珍应负会稽。 \n贞姿还落落，寒韵落凄凄。风月情相半，烟花思岂迷。 \n宜从方袋挈，枉把短行批。浅小金为斗，泓澄玉作堤。 \n遇人依我惜，想尔与天齐。□□□□□，行时只独赍。",
  "dynasty": "唐代",
  "id": 34956,
  "name": "谢友生遗端溪砚瓦",
  "poet": {
    "desc": "李咸用，唐，生卒年不详。族望陇西（今甘肃临洮）。习儒业，久不第，曾应辟为推官。因唐末乱离，仕途不达，遂寓居庐山等地。生平事迹散见宋杨万里《唐李推官披沙集序》、《直斋书录解题》卷一九、《唐才子传》卷一〇《殷文圭》附。咸用工诗，尤擅乐府、律诗。所作多忧乱失意之词。为善写“征人凄苦之情”，有“国风之遗音，江左之异曲”（《唐李推官披沙集序》）。辛文房则诋为“气格卑下”(《唐才子传》)。与修睦、来鹏等有交谊，时有唱酬。作诗颇多，《直斋书录解题》卷一九著录《披沙集》6卷。《全唐诗》存诗3卷。",
    "id": 1581,
    "image": "https://raw.githubusercontent.com/hujiaweibujidao/poetry/master/image/image_1581.jpg",
    "name": "李咸用",
    "star": 0
  },
  "star": 1,
  "tags": []
}