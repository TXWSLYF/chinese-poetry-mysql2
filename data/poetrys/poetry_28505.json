{
  "content": "池色似潇湘，仙舟正日长。燕飞惊蛱蝶，鱼跃动鸳鸯。 \n云聚歌初转，风回舞欲翔。暖醅松叶嫩，寒粥杏花香。 \n罗绮留春色，笙竽送晚光。何须明月夜，红烛在华堂。",
  "dynasty": "唐代",
  "id": 28505,
  "name": "陪少师李相国崔宾客宴居守狄仆射池亭",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}