{
  "content": "一春心事与谁同。绿聚眉峰。小楼彻夜听鸣雨，想西园、锦绣成空。栏漾金鱼池水，钩间紫燕帘风。 \n年时忻折海棠红。来比芳容。如今玉减香销似，怕轻寒、懒出房栊。尘满谢娘吟卷，从教飞絮蒙蒙。",
  "dynasty": "宋代",
  "id": 67233,
  "name": "风入松",
  "poet": {
    "desc": "万俟绍之（生卒年不详），字子绍，自号郢庄，郢（今湖北江陵西北纪南城）人，寓常熟。万俟离曾孙。力学好修，尝登王万之门，其文闳肆，其诗清严。两举不第，卒。",
    "id": 984,
    "name": "万俟绍之",
    "star": 0
  },
  "star": 1,
  "tags": []
}