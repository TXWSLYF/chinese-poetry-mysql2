{
  "content": "正星杓首舍，月律开祥，嗣兴芳序。梦协长庚，诞清朝仪羽。运继姬周，庆流嵩岳，认再生申甫。职尹京华，功宣国计，声猷兼著。 \n子建文章，懿侯宗范，叔度襟怀，紫芝眉宇。燕启佳辰，满东风兰雾。脆管繁弦，绣茵檀板，会饭中仙侣。世仰真贤，朝尊大老，长亲尧主。",
  "dynasty": "宋代",
  "id": 68003,
  "name": "醉蓬莱",
  "poet": {
    "id": 0,
    "name": "段倚",
    "star": 0
  },
  "star": 1,
  "tags": []
}