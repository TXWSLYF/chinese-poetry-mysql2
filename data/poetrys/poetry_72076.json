{
  "about": "评解\n\n　　这首送春词，上片写西湖泛舟。新雨初晴，西湖水涨。兰舟载酒，宾朋宴饮，莺娇燕婉。下片送春抒怀。山容水态依然，而绮罗云散。游兴全懒，春色正阑。全词风流婉丽，有南宋词人风格。",
  "content": "涨西湖、半篙新雨，麯尘波外风软。兰舟同上鸳鸯浦，天气嫩寒轻暖。帘半卷，度一缕、歌云不碍桃花扇。莺娇燕婉。任狂客无肠，王孙有恨，莫放酒杯浅。\n垂杨岸、何处红亭翠馆？如今游兴全懒。山容水态依然好，惟有绮罗云散。君不见，歌舞地，青芜满目成秋苑。斜阳又晚，正落絮飞花，将春欲去，目断水天远。",
  "dynasty": "元代",
  "fanyi": "注释\n\n①麦尘：指淡黄色。\n②鸳鸯浦：地名。昔人诗：“桃花浪暖鸳鸯浦，柳絮风轻燕子岩。”\n③狂客无肠：即断肠之意。\n④绮罗云散：指歌妓舞女们已散去。",
  "id": 72076,
  "name": "摸鱼儿·送春",
  "poet": {
    "desc": "张翥(1287～1368) 元代诗人。字仲举，晋宁（今山西临汾）人。少年时四处游荡，后随著名文人李存读书，十分勤奋。其父调官杭州，又有机会随仇远学习，因此诗文都写得出色，渐有名气。张翥有一段时间隐居扬州，至正初年(1341)被任命为国子助教。后来升至翰林学士承旨。",
    "id": 481,
    "name": "张翥",
    "star": 0
  },
  "star": 4,
  "tags": []
}