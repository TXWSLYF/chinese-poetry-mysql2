{
  "content": "碧落远澄澄，青山路可升。身轻疑易蹋，步独觉难凭。 \n逦迤排将近，回翔势渐登。上宁愁屈曲，高更喜超腾。 \n江树遥分蔼，山岚宛若凝。赤城容许到，敢惮百千层。",
  "dynasty": "唐代",
  "id": 42223,
  "name": "登云梯",
  "poet": {
    "desc": "殷琮，生平事迹不详，与汤洙同时。《全唐诗》收省试诗《登云梯》一首，出《文苑英华》卷一八七。",
    "id": 1491,
    "name": "殷琮",
    "star": 0
  },
  "star": 1,
  "tags": []
}