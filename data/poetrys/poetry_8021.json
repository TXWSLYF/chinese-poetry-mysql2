{
  "content": "朝发汝海东，暮栖龙门中。水寒夕波急，木落秋山空。 \n望极九霄迥，赏幽万壑通。目皓沙上月，心清松下风。 \n玉斗横网户，银河耿花宫。兴在趣方逸，欢馀情未终。 \n凤驾忆王子，虎溪怀远公。桂枝坐萧瑟，棣华不复同。 \n流恨寄伊水，盈盈焉可穷。",
  "dynasty": "唐代",
  "id": 8021,
  "name": "秋夜宿龙门香山寺奉寄王方城十七丈奉国莹上…幼成令问",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 4,
  "tags": []
}