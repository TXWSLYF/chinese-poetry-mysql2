{
  "content": "春雪下盈空，翻疑腊未穷。连天宁认月，堕地屡兼风。 \n忽误边沙上，应平火岭中。林间妨走兽，云际落飞鸿。 \n梁苑还吟客，齐都省创宫。掩扉皆墐北，移律愧居东。 \n书幌飘全湿，茶铛入旋融。奔川半留滞，叠树互玲珑。 \n出户行瑶砌，开园见粉丛。高才兴咏处，真宰答殊功。",
  "dynasty": "唐代",
  "id": 38970,
  "name": "和吴学士对春雪献韦令公次韵",
  "poet": {
    "desc": "黄滔（840～911），字文江，莆田城内前埭（今荔城区东里巷）人，晚唐五代著名的文学家，被誉为“福建文坛盟主”、闽中“文章初祖”。《四库全书》收《黄御史集》10卷，附录1卷。",
    "id": 2328,
    "image": "https://raw.githubusercontent.com/hujiaweibujidao/poetry/master/image/image_2328.jpg",
    "name": "黄滔",
    "star": 0
  },
  "star": 1,
  "tags": []
}