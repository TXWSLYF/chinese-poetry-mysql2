{
  "content": "平生有意，把六经膏泽，人人沾受。白被子明康节辈，浪说乘除先后。遇合一时，英雄千古，谁是高强手。蹉跎岁晚，临风浩然搔首。 \n\n今但入梦青山，云＿深处，烟月生怀袖。宿有十年萧散愿，此段功缘须就。因忆坡公，仇池有约，莫误归时候。今朝对酒，歌此与君为寿。\n\n",
  "dynasty": "宋代",
  "id": 69036,
  "name": "酹江月（丙子自寿）",
  "poet": {
    "id": 0,
    "name": "程必",
    "star": 0
  },
  "star": 2,
  "tags": []
}