{
  "content": "自别前峰隐，同为外累侵。几年亲酒会，此日有僧寻。 \n学稼功还弃，论边事亦沈。众欢徒满目，专爱久离心。 \n览鬓丝垂镜，弹琴泪洒襟。访田悲洛下，寄宅忆山阴。 \n薄溜漫青石，横云架碧林。坏檐藤障密，衰菜棘篱深。 \n流散俱多故，忧伤并在今。唯当俟高躅，归止共抽簪。",
  "dynasty": "唐代",
  "id": 14528,
  "name": "酬李端长安寓居偶咏见寄",
  "poet": {
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。",
    "id": 583,
    "image": "https://raw.githubusercontent.com/hujiaweibujidao/poetry/master/image/image_583.jpg",
    "name": "卢纶",
    "star": 0
  },
  "star": 1,
  "tags": []
}