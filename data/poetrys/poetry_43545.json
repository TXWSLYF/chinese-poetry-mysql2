{
  "content": "携手曾此分，怳如隔胡越。伦侯古封邑，荣盛风雨歇。 \n饥鼯号空亭，野草生故辙。如何此路岐，更作千年别。 \n冯轼望远道，春山无断绝。朝行入郢树，夜泊依楚月。 \n佳士持操高，扬才日昭晰。离言何所赠，盈满有亏缺。 \n时节伤蟪蛄，芳菲忌鶗鴂.予思鹿门隐，心迹贵冥灭。 \n颓颜反芝朮，昔貌成冰雪。岁晏期尔来，销声坐岩穴。",
  "dynasty": "唐代",
  "id": 43545,
  "name": "兵后馀不亭重送卢孟明游江西",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}