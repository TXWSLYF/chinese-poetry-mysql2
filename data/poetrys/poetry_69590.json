{
  "content": "一更无事坐灵台，塞兑垂帘八面开。开，清风入户来。调真息，冲和气自回。\n　　二更天静玩真空，八极无尘月正中。中，西来一意通。金炉内，霞光透鼎红。\n　　三更鸡叫一阳生，月落寒潭斗柄横。横，泥斗海底惊。三车转，黄河水倒行。\n　　四更北斗西南看，火运周天透玉关。关，龙吟虎啸间。神丹结，通身彻骨寒。\n　　五更五气总朝元，种出黄金七朵莲。莲，花开带露鲜。天门破，神光照大千。",
  "dynasty": "元代",
  "id": 69590,
  "name": "【南吕】金字经_一更无事坐",
  "poet": {
    "id": 0,
    "name": "王玠",
    "star": 0
  },
  "star": 2,
  "tags": []
}