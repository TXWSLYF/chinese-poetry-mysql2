{
  "content": "桃花院落，烟重露寒，寂寞禁烟晴昼。风拂珠帘， \n还记去年时候。惜春心，不喜闲窗绣。倚屏山， \n和衣睡觉。醺醺暗消残酒¤ \n独倚危阑久。把玉笋偷弹，黛蛾轻斗。一点相思， \n万般自家甘受。抽金钗， 欲买丹青手。 \n写别来，容颜寄与，使知人清瘦。",
  "dynasty": "唐代",
  "id": 47126,
  "name": "卜算子慢",
  "poet": {
    "desc": "钟辐，五代后周时金陵（今南京）人。有才学，气豪体傲。樊若水女，才质双盛，爱辐之才，结为夫妻。后周时至洛阳应诏试，中甲科第二，得意不还。一夕，梦其妻诗，怨颇深，辐怀愧答一诗曰：“还吴东下过蒲城，楼上清风酒半醒。想得到家春欲暮，海棠千树欲凋零。”后归家，则妻已亡数月，遂不仕，隐居钟山著书守道，寿八十余。钟辐妻留有《怨诗》一首：“楚水平练如，双双白鸟飞。金陵几多地，一去不言归。”《全五代诗》收录之。",
    "id": 1789,
    "name": "钟辐",
    "star": 0
  },
  "star": 2,
  "tags": []
}