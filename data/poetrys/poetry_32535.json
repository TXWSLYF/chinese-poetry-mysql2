{
  "content": "越鸟栖不定，孤飞入齐乡。日暮天欲雨，那兼羽翎伤。 \n州民言刺史，蠹物甚于蝗。受命大执法，草草是行装。 \n仆隶皆分散，单车驿路长。四顾无相识，奔驰若投荒。 \n重门下长锁，树影空过墙。驱囚绕廊屋，bb々如牛羊。 \n狱吏相对语，簿书堆满床。敲枷打锁声，终日在目旁。 \n既舍三山侣，来馀五斗粮。忍学空城雀，潜身入官仓。 \n国中天子令，头上白日光。曲木用处多，不如直为梁。 \n恐孤食恩地，昼夜心不遑。仲夏天气热，鬓须忽成霜。 \n社鼠不可灌，城狐不易防。偶于擒纵间，尽得见否臧。 \n截断奸吏舌，擘开冤人肠。明朝向西望，走马归汶阳。",
  "dynasty": "唐代",
  "id": 32535,
  "name": "奉命齐州推事毕寄本府尚书",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 1,
  "tags": []
}