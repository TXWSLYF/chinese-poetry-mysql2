{
  "content": "塞外江山，如此萧条，可堪别离。纵虹桥烟浪，要君怀古，凤城风雨，奈我相思。玉茧挥诗，金鲸泻酒，件件清狂分付谁。长安市，有几多心事，岁老相期。 \n春风渐到梅枝。算我辈荣枯应似之。莫提携剑铗，悲歌一曲，摩挲髀肉，清泪双垂。话到辛酸，居然慷慨，跃马岁年心自知。君行矣，有广平东阁，堪著男儿。",
  "dynasty": "宋代",
  "id": 62860,
  "name": "沁园春（送郑通父之吴门谒宋使君）",
  "poet": {
    "desc": "陈人杰（1218-1243），一作陈经国，字刚父，号龟峰，长乐（今福建福州）南宋词人，同时也是宋代词坛上最短命的词人，享年仅26岁。他现存词作31首，全用《沁园春》调，这是两宋词史上罕见的用调方式。",
    "id": 704,
    "image": "https://raw.githubusercontent.com/hujiaweibujidao/poetry/master/image/image_704.jpg",
    "name": "陈人杰",
    "star": 0
  },
  "star": 1,
  "tags": []
}