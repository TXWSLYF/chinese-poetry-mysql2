{
  "content": "梨花云绕锦香亭，胡蝶春融软玉屏，花外鸟啼三四声。梦初惊，一半儿昏迷\n一半儿醒。　春困\n　　琐窗人静日初曛，宝鼎香消火尚温，斜倚绣床深闭门。眼昏昏，一半儿微开\n一半儿盹。　春妆\n　　自将杨柳品题人，笑捻花枝比较春，输与海棠三四分。再偷匀，一半儿胭脂\n一半儿粉。　春愁\n　　厌听野鹊语雕檐，怕见杨花扑绣帘，拈起绣针还倒拈。两眉尖，一半儿微舒\n一半儿敛。　春醉\n　　海棠红晕润初妍，杨柳纤腰舞自偏，笑倚玉奴娇欲眠。粉郎前，一半儿支吾\n一半儿软。　春绣\n　　绿窗时有唾茸粘，银甲频将彩线ㄎ，绣到凤凰心自嫌。按春纤，一半儿端相\n一半儿掩。　春夜\n　　柳绵扑槛晚风轻，花影横窗淡月明，翠被麝兰薰梦醒。最关情，一半儿温温\n一半儿冷。　春情\n　　自调花露染霜毫，一种春心无处托，欲写写残三四遭。絮叨叨，一半儿连真\n一半儿草。",
  "dynasty": "元代",
  "id": 70377,
  "name": "【仙吕】一半儿　拟美人八咏　春梦",
  "poet": {
    "desc": "[元]（约公元一三一七年前后在世）名、里、生卒年及生平均不详，约元仁宗延佑中前后在世。工曲，太平乐府中选录甚多。明·朱权《太和正音谱》将其列于“词林英杰”一百五十人之中。明·李开先评元人散曲，首推张可久、乔吉，次则举及查德卿（见《闲居集》卷五《碎乡小稿序》），可见其曲名较高。其散曲作品内容有吊古、抒怀、咏美人伤离情之类，风格典雅。",
    "id": 2928,
    "name": "查德卿",
    "star": 0
  },
  "star": 1,
  "tags": []
}