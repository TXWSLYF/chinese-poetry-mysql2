{
  "content": "落日衔山，行云载雨俄鸣。一顷新荷，坐间疑是秋声。烟波醉客，见快哉、风恼娉婷。香和清点，为人吹在衣襟。珠佩欢言，放船且向前汀。绿伞红幢，自从天汉相迎。飞鸥独落，芦边对、几朵繁英。侑觞人唱，乍闻应似湘灵。",
  "dynasty": "宋代",
  "id": 65356,
  "name": "新荷叶（雨中泛湖）",
  "poet": {
    "desc": "黄裳（1044-1130），字勉仲，延平（今福建南平）人。元丰五年（1082）进士第一，累官至端明殿学士。卒赠少傅。著有《演山先生文集》、《演山词》。黄裳是北宋著名文学家和词人，其词语言明艳，如春水碧玉，令人心醉，著有《演山先生文集》、《演山词》，词作以《减字木兰花》最为著名，流传甚广。",
    "id": 58,
    "image": "https://raw.githubusercontent.com/hujiaweibujidao/poetry/master/image/image_58.jpg",
    "name": "黄裳",
    "star": 0
  },
  "star": 1,
  "tags": []
}