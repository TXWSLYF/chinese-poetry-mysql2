{
  "content": "繁于桃李盛于梅，寒食旬前社后开。半月暄和留艳态， \n两时风雨免伤摧。人怜格异诗重赋，蝶恋香多夜更来。 \n犹得残红向春暮，牡丹相继发池台。",
  "dynasty": "唐代",
  "id": 45059,
  "name": "海棠花",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 7,
  "tags": []
}