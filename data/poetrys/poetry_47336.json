{
  "content": "忆昔花间初识面，红袖半遮妆脸。轻转石榴裙带， \n故将纤纤玉指，偷拈双凤金线¤ \n碧梧桐锁深深院，谁料得两情，何日教缱绻。 \n羡春来双燕，飞到玉楼，朝暮相见。 \n忆昔花间相见后，只凭纤手，暗抛红豆。人前不解， \n巧传心事，别来依旧，孤负春昼¤ \n碧罗衣上蹙金绣，睹对对鸳鸯，空裛泪痕透。 \n想韶颜非久，终是为伊，只恁偷瘦。",
  "dynasty": "唐代",
  "id": 47336,
  "name": "贺明朝",
  "poet": {
    "desc": "（896－971）益州（今四川成都人），在后蜀任职为中书舍人。据《宣和画谱》载，他事孟昶时历任翰林学士、门下侍郎同平章事，随孟昶降宋后，授为散骑常侍，工诗文，特别长于词，又善长笛，是花间派重要作家。",
    "id": 175,
    "image": "https://raw.githubusercontent.com/hujiaweibujidao/poetry/master/image/image_175.jpg",
    "name": "欧阳炯",
    "star": 0
  },
  "star": 3,
  "tags": []
}