{
  "content": "病酒厌厌与睡宜。珠帘罗幕卷银泥。风来绿树花含笑，恨入西楼月敛眉。 \n惊瘦尽，怨归迟。休将桐叶更题诗。不知桥下无情水，流到天涯是几时。",
  "dynasty": "宋代",
  "id": 64773,
  "name": "鹧鸪天",
  "poet": {
    "desc": "蔡楠（？？～1170）字坚老，号云壑，南城（现属江西）人。生年不详，卒于宋孝宗乾道六年。工诗词，吕本中等常与之唱和。官宜春别驾。著有云壑隐居集三卷，词有浩歌集一卷，《文献通考》传于世。",
    "id": 2468,
    "name": "蔡楠",
    "star": 0
  },
  "star": 1,
  "tags": []
}