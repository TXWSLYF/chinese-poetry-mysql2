{
  "content": "小苑宜春望，宫池柳色轻。低昂含晓景，萦转带新晴。 \n似盖芳初合，如丝荫渐成。依依连水暗，袅袅出墙明。 \n虽以阳和发，能令旅思生。他时花满路，从此接迁莺。",
  "dynasty": "唐代",
  "id": 15309,
  "name": "小苑春望宫池柳色",
  "poet": {
    "desc": "丁位，生卒年、籍贯皆不详。代宗大历中曾应进士试。事迹见《文苑英华》卷一八八省试州府试诗。《全唐诗》存诗1首。",
    "id": 2445,
    "name": "丁位",
    "star": 0
  },
  "star": 1,
  "tags": []
}