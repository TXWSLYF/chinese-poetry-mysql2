{
  "content": "桃花冷落被风飘，飘落残花过小桥。 \n桥下金鱼双戏水，水边小鸟理新毛。\n毛衣未湿黄梅雨，雨滴江梨分外娇。\n娇姿常伴垂杨柳，柳外双飞紫燕高。\n高阁佳人吹玉笛，笛边鸾线挂丝绦。\n绦丝玲珑香佛手，手中有扇望河潮。\n潮平两岸风帆稳，稳坐舟中且慢摇。\n摇入西河天将晚，晚窗寂寞叹无聊。\n聊推纱窗观冷落，落云渺渺被水敲，\n敲门借问天台路，路过小桥有断桥，\n桥边种碧桃。",
  "dynasty": "明代",
  "id": 72955,
  "name": "桃话冷落",
  "poet": {
    "id": 0,
    "name": "佚名",
    "star": 0
  },
  "star": 6,
  "tags": [
    "顶真诗",
    "写景"
  ]
}