{
  "content": "副相威名重，春卿礼乐崇。锡珪仍拜下，分命遂居东。 \n高旆翻秋日，清铙引细风。蝉稀金谷树，草遍德阳宫。 \n教用儒门俭，兵依武库雄。谁云千载后，周召独为公。",
  "dynasty": "唐代",
  "id": 13692,
  "name": "奉送蒋尚书兼御史大夫东都留守",
  "poet": {
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。",
    "id": 2564,
    "name": "耿湋",
    "star": 0
  },
  "star": 1,
  "tags": []
}