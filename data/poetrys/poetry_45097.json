{
  "content": "长讶高眠得稳无，果随征辟起江湖。鸳鸯已列樽罍贵， \n鸥鹤休怀钓渚孤。白日不妨扶汉祚，清才何让赋吴都。 \n可能更忆相寻夜，雪满诸峰火一炉。",
  "dynasty": "唐代",
  "id": 45097,
  "name": "闻沈彬赴吴都请辟",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}