{
  "content": "卧云道士来相辞，相辞倏忽何所之。紫阁当春凝烟霭， \n东风吹岸花枝枝。药成酒熟有时节，寒食恐失松间期。 \n冥鸿复见伤弓翼，高飞展转心无疑。满泻数杯酒， \n狂吟几首诗。留不住，去不悲，醯鸡蜉蝣可得知。",
  "dynasty": "唐代",
  "id": 45678,
  "name": "题柳公权书度人经后（一作虞有贤，题云送卧云道士）",
  "poet": {
    "desc": "[唐]道士。华阳人。昭宗（八八九至九○三）时人住华山。工行书，得王羲之笔意，清劲不堕世俗，飘然有仙风道骨。《宣和书谱》",
    "id": 2120,
    "name": "鱼又玄",
    "star": 0
  },
  "star": 1,
  "tags": []
}