{
  "content": "暮春即事二首\n万朵青山生暮云，数点红香留晚春。凭阑愁玉人，对花宽翠裙。\n小玉阑干月半掐，嫩绿池塘春几家。鸟啼芳树丫，燕衔黄柳花。\n江楼即事\n一曲琵琶江上舟，十二阑干天外楼。粉香蝶也愁，玉容花见羞。\n八咏楼上酬正则李侯\n烂醉东君三月时，细和休文八韵诗。舞裙催《柘枝》，曲阑摇柳丝。\n秋思和吴克斋\n一寸冰蟾明翠廊，万里青天书雁行。碧梧敲晚凉，玉人烧夜香。\n和白玉真人\n宝剑英雄血已干，玉府神仙心自闲。炼霞成大丹，袖云归故山。\n玉手携香罗帕干，粉面粘花妆镜寒。对楼千万山，倚云十二鬟。\n湖上醉余二首\n明月中流歌扣舷，柔雪双娃同采莲。小词玉翼蝉，醉书金粉笺。\n屏外氤氲兰麝飘，帘底星松鹦鹉娇。暖香绣玉腰，小花金步摇。\n席上分题\n妆淡亭亭堆髻螺，歌缓盈盈停眼波。念奴留意多，使君如醉何？\n晚晴小景\n金羽翩翩柳外莺，玉手纤纤膝上筝。晚风花雨晴，小楼山月明。",
  "dynasty": "元代",
  "id": 70679,
  "name": "【越调】凭阑人_暮春即事二",
  "poet": {
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。",
    "id": 394,
    "image": "https://raw.githubusercontent.com/hujiaweibujidao/poetry/master/image/image_394.jpg",
    "name": "张可久",
    "star": 0
  },
  "star": 1,
  "tags": []
}