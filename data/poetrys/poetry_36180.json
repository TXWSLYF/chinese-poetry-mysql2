{
  "content": "尘生宫阙雾濛濛，万骑龙飞幸蜀中。在野傅岩君不梦， \n乘轩卫懿鹤何功。虽知四海同盟久，未合中原武备空。 \n星落夜原妖气满，汉家麟阁待英雄。 \n梁园皓色月如珪，清景伤时一惨凄。未见山前归牧马， \n犹闻江上带征鞞.鲲为鱼队潜鳞困，鹤处鸡群病翅低。 \n正是四郊多垒日，波涛早晚静鲸鲵。",
  "dynasty": "唐代",
  "id": 36180,
  "name": "严塘经乱书事",
  "poet": {
    "id": 0,
    "name": "郑启",
    "star": 0
  },
  "star": 1,
  "tags": []
}