{
  "content": "河冰连地冻，朔气压春寒。开户思归远，出门移步难。 \n湖云黏雁重，庙树刮风干。坐看孤灯焰，微微向晓残。",
  "dynasty": "唐代",
  "id": 44641,
  "name": "己卯岁值冻阻归有作",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}