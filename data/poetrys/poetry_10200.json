{
  "content": "南山郁初霁，曲江湛不流。若临瑶池前，想望昆仑丘。 \n回首见黛色，眇然波上秋。深沉俯峥嵘，清浅延阻修。 \n连潭万木影，插岸千岩幽。杳霭信难测，渊沦无暗投。 \n片云对渔父，独鸟随虚舟。我心寄青霞，世事惭白鸥。 \n得意在乘兴，忘怀非外求。良辰自多暇，欣与数子游。",
  "dynasty": "唐代",
  "id": 10200,
  "name": "同薛司直诸公秋霁曲江俯见南山作",
  "poet": {
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。",
    "id": 227,
    "image": "https://raw.githubusercontent.com/hujiaweibujidao/poetry/master/image/image_227.jpg",
    "name": "高适",
    "star": 0
  },
  "star": 1,
  "tags": []
}