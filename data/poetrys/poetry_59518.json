{
  "content": "头上银幡初卸，堂前玉斝重飞。人言七十古来稀。七十如今已至。 \n斑白元无一点，微黄已透双眉。一番庆寿十年期。更庆十番不啻。",
  "dynasty": "宋代",
  "id": 59518,
  "name": "西江月（庆太夫人七十）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}