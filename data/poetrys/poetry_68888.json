{
  "content": "梅峰孕秀，太仙翁、咫尺元宵三夕。盛德温温如玉粹，多少殊勋嘉绩。两拥朱幡，独清节，高谊真难屈。景疏堂下，台星长伴南极。 \n雅羡椿桂联芳，金章紫绶，拜舞欢声溢。福备宜高仁者寿，喜占人间八十。汉重申公，周登尚父，盛事今犹昔。九重注想，蒲车行聘遗逸。",
  "dynasty": "宋代",
  "id": 68888,
  "name": "百字令（寿虞守·正月十二）",
  "poet": {
    "desc": "陈潜心（生卒事迹均不详），宋朝文人。《翰墨大全》丁集卷二录存其词1首，《全宋词》据以录入。",
    "id": 2940,
    "name": "陈潜心",
    "star": 0
  },
  "star": 3,
  "tags": []
}