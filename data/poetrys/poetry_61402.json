{
  "content": "猛思量、B674窝初度，鲁云呈瑞时节。平山杨柳苍茫外，犹是乡关明月。春漏泄。定知有、梅花先向江南发。烟波梦阔。谩约住西风，呼将塞雁，把酒为君说。 \n君看取，世道羊肠屈摺。依然熟路轻辙。林泉暂洗经纶手，桐柏夜香熏彻。趋魏阙。指天上星辰，平步仪清切。蟠桃未结。待做著功名，却寻曼倩，相与带花折。",
  "dynasty": "宋代",
  "id": 61402,
  "name": "摸鱼儿（为赵＿窝寿）",
  "poet": {
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。",
    "id": 317,
    "name": "张榘",
    "star": 0
  },
  "star": 1,
  "tags": []
}