{
  "content": "曲龙桥顶玩瀛洲，凡骨空陪汗漫游。 \n不假丹梯蹑霄汉，水晶盘冷桂花秋。 \n月砌瑶阶泉滴乳，玉箫催凤和烟舞。 \n青城丈人何处游，玄鹤唳天云一缕。 \n造化天桥碧海东，玉轮还过辗晴虹。 \n霓襟似拂瀛洲顶，颢气潜消橐籥中。 \n危桥横石架云端，跨鹿登临景象宽。 \n颢魄洗烟澄碧落，桂花低拂玉簪寒。",
  "dynasty": "唐代",
  "id": 45889,
  "name": "玩月诗",
  "poet": {
    "id": 0,
    "name": "曲龙山仙",
    "star": 0
  },
  "star": 2,
  "tags": []
}