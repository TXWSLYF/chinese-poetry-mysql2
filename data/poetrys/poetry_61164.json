{
  "content": "老去光阴驶。向西风、疏林变缬，残霞成绮。尚喜暮年腰脚健，不碍登山临水。算自古、英游能几。客与桓公俱臭腐，独流传、吹帽狂生尔。后来者，亦犹此。 \n篮舆伊轧柴桑里。问黄花、没些消息，空篱而已。赖有一般芙蓉月，偏照先生怀里。且觅个、栏干同倚。检点樽前谁见在，忆平生、共插茱萸底。欢末足，饮姑止。<|未章追怀无竞、处和二弟。>|",
  "dynasty": "宋代",
  "id": 61164,
  "name": "贺新郎（九日与二弟二客郊行）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}