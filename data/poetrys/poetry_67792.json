{
  "content": "翻阶红药竞芬芳。著意巧成双。须信扬州国艳，旧时曾在昭阳。 \n盈盈背立，同心对绾，联萼飞香。牢贮深沈金屋，任教蝶困蜂忙。",
  "dynasty": "宋代",
  "id": 67792,
  "name": "朝中措（双头芍药）",
  "poet": {
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》",
    "id": 2103,
    "name": "侯置",
    "star": 0
  },
  "star": 1,
  "tags": []
}