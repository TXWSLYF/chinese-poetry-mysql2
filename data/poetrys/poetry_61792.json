{
  "content": "唤麹生来，与常娥约，从太守游。把玉箫声寄，萧关短笛，霓裳曲换，清塞重裘。桂影飘摇，桐阴立尽，多少征人霜满头。油幢暇，不掀髯一笑，辜负中秋。 \n斗杓矗处中州。还有解闻鸡起舞不。看鸣弦中鹄，穿杨电激，飞球戏马，策＿星流。绣帽归军，玳簪环客，薄晚同登庾亮楼。浮生事，是几番玩月，何苦多愁。",
  "dynasty": "宋代",
  "id": 61792,
  "name": "沁园春（中秋约僚佐观击圆，登怀远，用前韵）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 2,
  "tags": []
}