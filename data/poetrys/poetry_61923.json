{
  "content": "明日生初，还知否、明年六十。嗟老矣、满头都缟，寸心犹赤。三十载间尘土债，几千里外风涛役。赖君天、许放故山归，恩无极。 \n出而作，入而息。美可茹，鲜可食。任浩书空咄，禹笑人寂。断国谋王非我事，抱孙弄子聊吾适。且从今、时复一中之，杯中物。",
  "dynasty": "宋代",
  "id": 61923,
  "name": "满江红（丙辰生初自赋）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}