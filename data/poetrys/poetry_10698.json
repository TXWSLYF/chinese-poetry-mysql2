{
  "content": "往在西京日，胡来满彤宫。中宵焚九庙，云汉为之红。 \n解瓦飞十里，繐帷纷曾空。疚心惜木主，一一灰悲风。 \n合昏排铁骑，清旭散锦eL.贼臣表逆节，相贺以成功。 \n是时妃嫔戮，连为粪土丛。当宁陷玉座，白间剥画虫。 \n不知二圣处，私泣百岁翁。车驾既云还，楹桷欻穹崇。 \n故老复涕泗，祠官树椅桐。宏壮不如初，已见帝力雄。 \n前春礼郊庙，祀事亲圣躬。微躯忝近臣，景从陪群公。 \n登阶捧玉册，峨冕耿金钟。侍祠恧先露，掖垣迩濯龙。 \n天子惟孝孙，五云起九重。镜奁换粉黛，翠羽犹葱胧。 \n前者厌羯胡，后来遭犬戎。俎豆腐膻肉，罘罳行角弓。 \n安得自西极，申命空山东。尽驱诣阙下，士庶塞关中。 \n主将晓逆顺，元元归始终。一朝自罪己，万里车书通。 \n锋镝供锄犁，征戍听所从。冗官各复业，土著还力农。 \n君臣节俭足，朝野欢呼同。中兴似国初，继体如太宗。 \n端拱纳谏诤，和风日冲融。赤墀樱桃枝，隐映银丝笼。 \n千春荐陵寝，永永垂无穷。京都不再火，泾渭开愁容。 \n归号故松柏，老去苦飘蓬。",
  "dynasty": "唐代",
  "id": 10698,
  "name": "往在",
  "poet": {
    "desc": "杜甫（712－770），字子美，自号少陵野老，世称“杜工部”、“杜少陵”等，汉族，河南府巩县（今河南省巩义市）人，唐代伟大的现实主义诗人，杜甫被世人尊为“诗圣”，其诗被称为“诗史”。杜甫与李白合称“李杜”，为了跟另外两位诗人李商隐与杜牧即“小李杜”区别开来，杜甫与李白又合称“大李杜”。他忧国忧民，人格高尚，他的约1400余首诗被保留了下来，诗艺精湛，在中国古典诗歌中备受推崇，影响深远。759-766年间曾居成都，后世有杜甫草堂纪念。",
    "id": 474,
    "image": "https://raw.githubusercontent.com/hujiaweibujidao/poetry/master/image/image_474.jpg",
    "name": "杜甫",
    "star": 0
  },
  "star": 2,
  "tags": []
}