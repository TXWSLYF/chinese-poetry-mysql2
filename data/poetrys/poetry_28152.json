{
  "content": "越兵驱绮罗，越女唱吴歌。宫尽燕声少，台荒麋迹多。 \n茱萸垂晓露，菡萏落秋波。无复君王醉，满城颦翠蛾。 \n香径绕吴宫，千帆落照中。鹳鸣山欲雨，鱼跃水多风。 \n城带晚莎绿，池连秋蓼红。当年国门外，谁识伍员忠。",
  "dynasty": "唐代",
  "id": 28152,
  "name": "重经姑苏怀古二首（一作杜牧之诗）",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}