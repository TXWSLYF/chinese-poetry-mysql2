{
  "content": "萋萋春草绿，悲歌牧征马。行见白头翁，坐泣青竹下。 \n感叹前问之，赠予辛苦词。岁月移今古，山河更盛衰。 \n晋家都洛滨，朝廷多近臣。词赋归潘岳，繁华称季伦。 \n梓泽春草菲，河阳乱华飞。绿珠不可夺，白首同所归。 \n高楼倏冥灭，茂林久摧折。昔时歌舞台，今成狐兔穴。 \n人事互消亡，世路多悲伤。北邙是吾宅，东岳为吾乡。 \n君看北邙道，髑髅萦蔓草。芳□□□□，□□□□□。 \n碑茔或半存，荆棘敛幽魂。挥涕弃之去，不忍闻此言。",
  "dynasty": "唐代",
  "id": 4109,
  "name": "洛川怀古",
  "poet": {
    "desc": "刘希夷 （约651-？） 唐诗人。 一名庭芝，字延之（一作庭芝），汉族，汝州（今河南省汝州市）人。 上元进士，善弹琵琶。其诗以歌行见长，多写闺情，辞意柔婉华丽，且多感伤情调。《代悲白头吟》有“年年岁岁花相似，岁岁年年人不同”句，相传其舅宋之问欲据为已有，希夷不允，之问竟遣人用土囊将他压死。延之少有文华，落魄不拘常格，后为人所害，死时年未三十。原有集，已失传。",
    "id": 784,
    "name": "刘希夷",
    "star": 0
  },
  "star": 9,
  "tags": []
}