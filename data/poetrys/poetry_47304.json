{
  "content": "南齐天子宠婵娟，六宫罗绮三千。潘妃娇艳独芳妍。 \n椒房兰洞，云雨降神仙¤ \n纵态迷欢心不足，风流可惜当年。纤腰婉约步金莲。 \n妖君倾国，犹自至今传。 \n幽闺欲曙闻莺转，红窗月影微明。好风频谢落花声。 \n隔帏残烛，犹照绮屏筝¤ \n绣被锦茵眠玉暖，炷香斜袅烟轻。淡蛾羞敛不胜情。 \n暗思闲梦，何处逐行云。",
  "dynasty": "唐代",
  "id": 47304,
  "name": "临江仙",
  "poet": {
    "desc": "[约公元九四七年前后在世]字不详，蜀人。生卒年均不详，约后晋高祖天福中前后在世。曾为后蜀秘书监。熙震善为词，今存二十九首，（见《唐五代词》）辞多华丽。",
    "id": 309,
    "name": "毛熙震",
    "star": 0
  },
  "star": 1,
  "tags": []
}