{
  "content": "五岭皆炎热，宜人独桂林，江南驿使未到，梅蕊破春心。繁会九衢三市，缥缈层楼杰观，雪片一冬深。自是清凉国，莫遣瘴烟侵。 \n江山好，青罗带，碧玉簪。平沙细浪欲尽，陡起忽千寻。家种黄柑丹荔，户拾明珠翠羽，箫鼓夜沈沈。莫问骖鸾事，有酒且频斟。",
  "dynasty": "宋代",
  "id": 56547,
  "name": "水调歌头（桂林集句）",
  "poet": {
    "desc": "张孝祥（1132年－1169年），字安国，号于湖居士，汉族，简州（今属四川）人，生于明州鄞县。宋朝词人。著有《于湖集》40卷、《于湖词》1卷。其才思敏捷，词豪放爽朗，风格与苏轼相近，孝祥“尝慕东坡，每作为诗文，必问门人曰：‘比东坡如何？’”",
    "id": 406,
    "image": "https://raw.githubusercontent.com/hujiaweibujidao/poetry/master/image/image_406.jpg",
    "name": "张孝祥",
    "star": 0
  },
  "star": 1,
  "tags": []
}