{
  "content": "一车致三毂，本图行地速。不知驾驭难，举足成颠覆。 \n欺暗尚不然，欺明当自戮。难将一人手，掩得天下目。 \n不见三尺坟，云阳草空绿。",
  "dynasty": "唐代",
  "id": 32582,
  "name": "读李斯传",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 1,
  "tags": []
}