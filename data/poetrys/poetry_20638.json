{
  "content": "夏水漾天末，晚旸依岸村。风调乌尾劲，眷恋馀芳尊。 \n解袂方瞬息，征帆已翩翻。江豚涌高浪，枫树摇去魂。 \n远戍宗侣泊，暮烟洲渚昏。离心讵几许，骤若移寒温。 \n此别信非久，胡为坐忧烦。我留石难转，君泛云无根。 \n万里湖南月，三声山上猿。从兹耿幽梦，夜夜湘与沅。",
  "dynasty": "唐代",
  "id": 20638,
  "name": "送王十一南行",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}