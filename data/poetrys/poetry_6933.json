{
  "content": "青林虎丘寺，林际翠微路。仰见山僧来，遥从飞鸟处。 \n兹峰沦宝玉，千载唯丘墓。埋剑人空传，凿山龙已去。 \n扪萝披翳荟，路转夕阳遽。虎啸崖谷寒，猿鸣杉松暮。 \n裴回北楼上，江海穷一顾。日映千里帆，鸦归万家树。 \n暂因惬所适，果得损外虑。庭暗栖闲云，檐香滴甘露。 \n久迷空寂理，多为繁华故。永欲投死生，馀生岂能误。",
  "dynasty": "唐代",
  "id": 6933,
  "name": "题虎丘寺",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}