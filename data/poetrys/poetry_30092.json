{
  "content": "兹山突出何怪奇，上有万状无凡姿。大者嶙峋若奔兕， \n小者pI嵬如婴儿。玉柱金茎相拄枝，干空逾碧势参差。 \n虚中始讶巨灵擘，陡处乍惊愚叟移。萝烟石月相蔽亏， \n天风袅袅猿咿咿。龙潭万古喷飞溜，虎穴几人能得窥？ \n吁予比年爱灵境，到此始觉魂神驰。如何独得百丈索， \n直上高峰抛俗羁。",
  "dynasty": "唐代",
  "id": 30092,
  "name": "望九华山",
  "poet": {
    "desc": "林滋，字后象，闽人。生卒年均不详，唐宣宗大中中前后在世。会昌三年，（公元八四三年）登进士第。与同年詹雄、郑諴齐名，时称雄诗、諴文、滋赋为“闽中三绝”。官终金部郎中。",
    "id": 1851,
    "name": "林滋",
    "star": 0
  },
  "star": 1,
  "tags": []
}