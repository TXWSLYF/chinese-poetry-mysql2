{
  "content": "次韵上呈，并以寄洋州也 \n帘卷东风，□林外、鸟啼姑恶。政迤逦、花梢红绽，柳梢黄着。散策丘园容懒□，折冲樽俎须雄略。但有书盈屋酒盈缸，还堪乐。 \n嗟每被，浮云缚。黄粱梦，新来觉。悄祗愁湖海，故交辽邈。一纸素书来问我，数峰苍玉何如昨。更几时、夜雨落檐花，同春酌。",
  "dynasty": "宋代",
  "id": 66486,
  "name": "满江红",
  "poet": {
    "desc": "李壁，《宋史》写作李璧，字季章，号石林，又号雁湖居士，谥文懿。眉之丹棱（今四川省眉山市丹棱县）人，南宋历史学家李焘之子，生于公元1157年（一说1159年），殁于1222年，享年65岁。",
    "id": 2274,
    "image": "https://raw.githubusercontent.com/hujiaweibujidao/poetry/master/image/image_2274.jpg",
    "name": "李壁",
    "star": 0
  },
  "star": 1,
  "tags": []
}