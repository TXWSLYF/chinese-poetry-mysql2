{
  "content": "天子思茂宰，天枝得英才。\n朗然清秋月，独出映吴台。\n落笔生绮绣，操刀振风雷。\n蠖屈虽百里，鹏鶱望三台。\n退食无外事，琴堂向山开。\n绿水寂以闲，白云有时来。\n河阳富奇藻，彭泽纵名杯。\n所恨不见之，犹如仰昭回。\n元恶昔滔天，疲人散幽草。\n惊川无活鳞，举邑罕遗老。\n誓雪会稽耻，将奔宛陵道。\n亚相素所重，投刃应桑林。\n独坐伤激扬，神融一开襟。\n弦歌欣再理，和乐醉人心。\n蠹政除害马，倾巢有归禽。\n壶浆候君来，聚舞共讴吟。\n农人弃蓑笠，蚕女堕缨簪。\n欢笑相拜贺，则知惠爱深。\n历职吾所闻，称贤尔为最。\n化洽一邦上，名驰三江外。\n峻节贯云霄，通方堪远大。\n能文变风俗，好客留轩盖。\n他日一来游，因之严光濑。",
  "dynasty": "唐代",
  "fanyi": "译文\n\n天子需要精明能干的县官，朝廷果然得到了你这样的干吏。\n你如朗然清秋之月，皎然独出照映吴台。\n你落笔即出绮绣文章，办理公务，雷厉风行。\n现如今虽然只是蠖屈百里之县官，将来可是鹏程无限，可望三台公相之位。\n公事完毕无他事，面对青山琴堂开。\n闲暇弄绿水，兴来约白云作客。\n你如河阳潘岳问才奇藻富丽，又如彭泽陶潜乐纵名杯，清明治理县务。\n长恨不能与他们为伍，就如时光循环而转，各在相对的地方。\n乱群之马罪滔天，疲困之民散布幽草之间。\n江川震荡没有活的鱼，整个县里连老人都罕见。\n誓言要雪会稽之耻，我将踏上去宣城之道。\n你素为御史大夫所重视，处理公务游刃有余，并有美妙的节奏如奏桑林之曲。\n独坐常思激浊扬清，有时与神明相融，胸襟为之一开。\n欣然再理弦歌，和乐陶醉人心。\n清除害马，铲除害民的政令，归禽回巢，人民返回故乡。\n人民壶浆箪食等候你的到来，讴吟聚舞，与君共乐。\n农人乐得丢弃了头上蓑笠，蚕女乐得堕落了头上缨簪。\n人民欢笑互相拜贺，都感觉到你的惠政遗爱深深。\n我所见闻过的县宰，你是最贤能的。\n你善于教化普沾一邦之内，英名驰骋三江之外。\n高尚的节操气贯云霄，通晓为政之道的深远。\n文章能变一地之风俗，款待客人之礼仪周全。\n他日我再来一游，因为这里也有严光的严子濑。",
  "id": 7927,
  "name": "赠从孙义兴宰铭",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 3,
  "tags": [
    "写人"
  ]
}