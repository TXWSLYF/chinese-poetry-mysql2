{
  "content": "紫霄峰下绝韦编，旧隐相如结袜前。月落尚留东閤醉， \n风高还忆北窗眠。江城夜别潇潇雨，山槛晴归漠漠烟。 \n一顷豆花三顷竹，想应抛却钓鱼船。",
  "dynasty": "唐代",
  "id": 28419,
  "name": "元处士自洛归宛陵山居见示詹事相公饯行之什因赠",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}