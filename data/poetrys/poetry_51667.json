{
  "content": "梅英弄粉。尚浅寒、腊雪消未尽。布彩箔、层楼高下，灯火万点，金莲相照映。香径纵横，听画鼓、声声随步紧。渐霄汉无云，月华如水，夜久露清风迅。 \n轻车趁马，微尘杂雾，带晓色、绮罗生润。花阴下、瞥见仍回，但时闻、笑音中香阵阵。奈酒阑人困。残漏里、年年馀恨。归来沉醉何处，一片笙歌又近。",
  "dynasty": "宋代",
  "id": 51667,
  "name": "倾杯",
  "poet": {
    "desc": "沈蔚(?～?)宋代词人，字会宗,吴兴(今浙江吴兴)人,生平不详。 《全宋词》存词22首。",
    "id": 293,
    "name": "沈蔚",
    "star": 0
  },
  "star": 1,
  "tags": []
}