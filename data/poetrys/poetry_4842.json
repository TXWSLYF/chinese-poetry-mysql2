{
  "content": "泰伯玄风远，延州德让行。阖棺追大节，树羽册鸿名。 \n地户迎天仗，皇阶失帝兄。还闻汉明主，遗剑泣东平。 \n朝天驰马绝，册帝□宫祖。恍惚陵庙新，萧条池馆古。 \n万化一朝空，哀乐此路同。西园有明月，修竹韵悲风。",
  "dynasty": "唐代",
  "id": 4842,
  "name": "让帝挽歌词二首",
  "poet": {
    "desc": "[唐]（约公元七〇八年前后在世）字不详，相州临漳人。生卒年均不详，约唐中宗景龙中前后在世。自闻喜尉入为学士。终吏却员外郎。馔工诗，所作今存十四首。（见《全唐诗》）",
    "id": 203,
    "name": "卢僎",
    "star": 0
  },
  "star": 1,
  "tags": []
}