{
  "content": "秦代将军欲建功，截龙搜兔助英雄。用多谁念毛皆拔， \n抛却更嫌心不中。史氏只应归道直，江淹何独偶灵通。 \n班超握管不成事，投掷翻从万里戎。 \n君子三归擅一名，秋毫虽细握非轻。军书羽檄教谁录， \n帝命王言待我成。势健岂饶淝水阵，锋铦还学历山耕。 \n毛干时有何人润，尽把烧焚恨始平。",
  "dynasty": "唐代",
  "id": 39221,
  "name": "咏笔二首",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 1,
  "tags": []
}