{
  "content": "颍川开郡邑，角宿分躔野。君非仲举才，谁是题舆者。 \n悯悯琴上鹤，萧萧路傍马。严程若可留，别袂希再把。",
  "dynasty": "唐代",
  "id": 4610,
  "name": "饯许州宋司马赴任",
  "poet": {
    "desc": "马怀素（659―718），字惟白。润州丹徒（今江苏镇江）人。寓居江都，少师事李善。家贫无灯烛，昼采薪苏，夜燃读书，遂博览经史，善属文。举进士，又应制举，登文学优赡科，拜郿尉，幼时家境贫寒，苦读经史。擢进士第，累迁御使。开元初，为吏部侍郎，加银青光禄大夫，累封常山县公。兼昭文馆学士，四迁左台监察御史。有诗作《九日幸临渭亭登高应制得酒字》。",
    "id": 2272,
    "image": "https://raw.githubusercontent.com/hujiaweibujidao/poetry/master/image/image_2272.jpg",
    "name": "马怀素",
    "star": 0
  },
  "star": 1,
  "tags": []
}