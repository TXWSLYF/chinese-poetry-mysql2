{
  "content": "对此嘉树林，独有戚戚颜。抱瘵知旷职，淹旬非乐闲。 \n释子来问讯，诗人亦扣关。道同意暂遣，客散疾徐还。 \n园径自幽静，玄蝉噪其间。高窗瞰远郊，暮色起秋山。 \n英曹幸休暇，悢悢心所攀。",
  "dynasty": "唐代",
  "id": 8563,
  "name": "移疾会诗客元生与释子法朗，因贻诸祠曹",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}