{
  "content": "高韵双悬张曲江，联题兼是孟襄阳。后人才地谁称短， \n前辈经天尽负长。胜景饱于闲采拾，灵踪销得正思量。 \n时移两板成尘迹，犹挂吾师旧影堂。",
  "dynasty": "唐代",
  "id": 45266,
  "name": "题玉泉寺",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}