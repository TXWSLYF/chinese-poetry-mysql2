{
  "content": "孔淳辞散骑，陆昶谢中郎。幅巾朝帝罢，杖策去官忙。 \n附车还赵郡，乘船向武昌。九徵书未已，十辟誉弥彰。 \n副君迎绮季，天子送严光。灞陵幽径近，磻溪隐路长。 \n编蓬还作室，绩草更为裳。会稽置樵处，兰陵卖药行。 \n看书惟道德，开教止农桑。别有幽怀侣，由来高让王。 \n前年辞厚币，今岁返寒乡。有书横石架，无毡坐土床。 \n兰英犹足酿，竹实本无粮。涧松寒转直，山菊秋自香。 \n管宁存祭礼，王霸重朝章。去去相随去，披裘骄盛唐。",
  "dynasty": "唐代",
  "id": 2359,
  "name": "赠李征君大寿",
  "poet": {
    "desc": "王绩(约590～644)，字无功，号东皋子，绛州龙门(今山西河津)人。隋末举孝廉，除秘书正字。不乐在朝，辞疾，复授扬州六合丞。时天下大乱，弃官还故乡。唐武德中，诏以前朝官待诏门下省。贞观初，以疾罢归河渚间，躬耕东皋，自号“东皋子”。性简傲，嗜酒，能饮五斗，自作《五斗先生传》 ，撰 《酒经》 、《酒谱》 。其诗近而不浅，质而不俗，真率疏放，有旷怀高致，直追魏晋高风。律体滥觞于六朝，而成型于隋唐之际，无功实为先声。",
    "id": 464,
    "image": "https://raw.githubusercontent.com/hujiaweibujidao/poetry/master/image/image_464.jpg",
    "name": "王绩",
    "star": 0
  },
  "star": 1,
  "tags": []
}