{
  "content": "落日倚阑干，徘徊汨罗曲。冤魂如可吊，烟浪声似哭。 \n我欲考鼋鼍之心，烹鱼龙之腹。尔既啖大夫之血， \n食大夫之肉。千载之后，犹斯暗伏。将谓唐尧之尊， \n还如荒悴之君。更有逐臣，于焉葬魂。得以纵其噬， \n恣其吞。",
  "dynasty": "唐代",
  "id": 45315,
  "name": "吊汨罗",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}