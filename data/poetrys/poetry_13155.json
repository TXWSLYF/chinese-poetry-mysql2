{
  "content": "故人阻千里，会面非别期。握手于此地，当欢反成悲。 \n念离宛犹昨，俄已经数期。畴昔皆少年，别来鬓如丝。 \n不道旧姓名，相逢知是谁。曩游尽鶱翥，与君仍布衣。 \n岂曰无其才，命理应有时。别路渐欲少，不觉生涕洟。",
  "dynasty": "唐代",
  "id": 13155,
  "name": "赠史修文",
  "poet": {
    "desc": "沈千运(713—756)， 吴兴（今浙江湖州）人，家居汝北(今河南汝州)。天宝中，数应举不第，时年齿已迈，遨游襄、邓间，干谒名公。 《元结箧中集序》、《书史会要》载：“工文，善八分”。工旧体诗，其诗反对华词艳语，气格高古，当时士流，皆敬慕之，号为“沈四山人”。孟云卿、王季友、于逖、张彪、赵微明、元季川等皆其同调。有诗传世。诗人元结曾编七人诗为《箧中集》，千运为之冠。其诗被称“独挺于流俗之中，强攘于已溺之后”。诗中挽歌别诗多奇语，得后人称许。号为“沈四山人”。",
    "id": 2228,
    "name": "沈千运",
    "star": 0
  },
  "star": 1,
  "tags": []
}