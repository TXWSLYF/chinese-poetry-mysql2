{
  "content": "一片闲云，山头初起。飘然直上虚空里。残虹收雨耸奇峰，春晴鹤舞丹霄外。 \n出岫无心，为霖何意。都缘行止难拘系。幽人心已与云闲，逍遥自在谁能累。",
  "dynasty": "宋代",
  "id": 55269,
  "name": "踏莎行",
  "poet": {
    "desc": "[约公元一一六二年前后在世]字才甫，自号莲社居士，开封（今属河南）人。里居及生卒年均不详，约宋高宗绍兴末前后在世。好填词，每应制进一词，宫中即付之丝竹。尝于乾道三年，（公元一一六七年）高宗莅聚景园，抡进柳梢青词；淳熙六年（公元一一七九）三月，高宗再莅聚景园，抡进壶中天慢词；九月，孝宗幸绛华宫，抡进临江仙词：均赐赉极渥。抡所著有《莲社词》一卷，存词100余首。《文献通考》及绍兴内府古器评二卷，《四库总目》并传于世。",
    "id": 200,
    "name": "张抡",
    "star": 0
  },
  "star": 1,
  "tags": []
}