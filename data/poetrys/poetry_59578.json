{
  "content": "露湿冠巾，风生襟袖。月华耿耿明如昼。主人情意十分浓，阮咸横膝清音奏。 \n渐永更筹，新凉气候。穿针乞巧看看又。却怜相聚日无多，偷闲且可陪觞豆。",
  "dynasty": "宋代",
  "id": 59578,
  "name": "踏莎行（季功席上赋，时移尊就月，凉意甚佳，主人亲摘阮以娱客，故云）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}