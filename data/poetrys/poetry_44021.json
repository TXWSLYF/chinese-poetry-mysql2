{
  "content": "北山峨峨香拂拂，翠涨青奔势巉崒。赤松君宅在其中， \n紫金为墙珠作室。玻璃门外仙獓睡，幢节森森绛烟密。 \n水精帘卷桃花开，文锦娉婷众非一。抚长离，坎答鼓。 \n花姑吹箫，弄玉起舞。三万八千为半日，海涸鳌枯等闲睹。 \n爱共安期棋，苦识彭祖祖。有时朝玉京，红云拥金虎。 \n石桥亦是神仙住，白凤飞来又飞去。五云缥缈羽翼高， \n世人仰望心空劳。",
  "dynasty": "唐代",
  "id": 44021,
  "name": "送杨秀才",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}