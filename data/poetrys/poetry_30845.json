{
  "content": "由来梁雁与冥鸿，不合翩翩向碧空。寒谷谩劳邹氏律， \n长天独遇宋都风。此时泣玉情虽异，他日衔环事亦同。 \n二月春光正摇荡，无因得醉杏园中。",
  "dynasty": "唐代",
  "id": 30845,
  "name": "覆落后呈同年",
  "poet": {
    "desc": "杨知至，字几之，汝士之子，登进士第。初为浙东团练判官，后以比部郎中、知制诰，终户部侍郎。",
    "id": 2761,
    "name": "杨知至",
    "star": 0
  },
  "star": 1,
  "tags": []
}