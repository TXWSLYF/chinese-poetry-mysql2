{
  "content": "九十吾家两寿星。今夫人赛昔夫人。百年转眼新开帙，十月循环小有春。 \n生日到，转精神。目光如镜步如云。年年长侍华堂宴，子子孙孙孙又孙。",
  "dynasty": "宋代",
  "id": 66678,
  "name": "鹧鸪天",
  "poet": {
    "desc": "邹应龙（1173-1245年），又作应隆，字景初，泰宁城关水南街人。南宋官员。端明殿大学士，签书枢密院事、参知政事。",
    "id": 3078,
    "image": "https://raw.githubusercontent.com/hujiaweibujidao/poetry/master/image/image_3078.jpg",
    "name": "邹应龙",
    "star": 0
  },
  "star": 2,
  "tags": []
}