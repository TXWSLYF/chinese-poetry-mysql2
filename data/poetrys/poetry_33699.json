{
  "content": "彼吴之宫兮江之那涯，复道盘兮当高且斜。 \n波摇疏兮雾濛箔，菡萏国兮鸳鸯家。鸾之箫兮蛟之瑟， \n骈筠参差兮界丝密。宴曲房兮上初日， \n月落星稀兮歌酣未毕。越山丛丛兮越溪疾， \n美人雄剑兮相先后出。火姑苏兮沼长洲， \n此宫之丽人兮留乎不留。霜氛重兮孤榜晓， \n远树扶苏兮愁烟悄眇。欲摭愁烟兮问故基， \n又恐愁烟兮推白鸟。",
  "dynasty": "唐代",
  "id": 33699,
  "name": "问吴宫辞",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}