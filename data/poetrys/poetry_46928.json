{
  "content": "兀兀坐无味，思量谁与邻。数星深夜火，一个远乡人。 \n雁翥天微雪，风号树欲春。愁章自难过，不觉苦吟频。",
  "dynasty": "唐代",
  "id": 46928,
  "name": "冬除夜书情",
  "poet": {
    "desc": "[约公元九o二年前后在世]字子善，范阳人。生卒年均不详，约唐昭宗天复中前后在世。天才卓绝，为诗师薛能，词意入僻，不尚织巧，多壮健语，为人所嗤。",
    "id": 1967,
    "name": "卢延让",
    "star": 0
  },
  "star": 1,
  "tags": []
}