{
  "content": "昔闻颜光禄，攀龙宴京湖。楼船入天镜，帐殿开云衢。 \n君王歌大风，如乐丰沛都。延年献佳作，邈与诗人俱。 \n我来不及此，独立钟山孤。杨宰穆清风，芳声腾海隅。 \n英僚满四座，粲若琼林敷。鹢首弄倒景，蛾眉缀明珠。 \n新弦采梨园，古舞娇吴歈。曲度绕云汉，听者皆欢娱。 \n鸡栖何嘈嘈，沿月沸笙竽。古之帝宫苑，今乃人樵苏。 \n感此劝一觞，愿君覆瓢壶。荣盛当作乐，无令后贤吁。",
  "dynasty": "唐代",
  "id": 8236,
  "name": "春日陪杨江宁及诸官宴北湖感古作",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 1,
  "tags": []
}