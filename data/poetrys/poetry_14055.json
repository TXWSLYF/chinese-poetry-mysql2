{
  "content": "西江中da波四截，涌出一峰青堞eJ.外如削成中缺裂， \n阳气发生阴气结。是时炎天五六月，上有火云下冰雪。 \n夜色晨光相荡沃，积翠流霞满坑谷。龙泓彻底沙布金， \n鸟道插云梯甃玉。架险凌虚随指顾，榱桷玲珑皆固护。 \n斡流倒景不可窥，万仞千崖生跬步。日华重重上金榜， \n丹楹碧砌真珠网。此时天海风浪清，吴楚万家皆在掌。 \n琼楼菌阁纷明媚，曲槛回轩深且邃。海鸟夜上珊瑚枝， \n江花晓落琉璃地。有时倒影沈江底，万状分明光似洗。 \n不知水上有楼台，却就波中看闭启。舟人忘却江水深， \n水神误到人间世。欻然风生波出没，瀖濩晶莹无定物。 \n居人相顾非人间，如到日宫经月窟。信知灵境长有灵， \n住者不得无仙骨。三神山上蓬莱宫，徒有丹青人未逢。 \n何如此处灵山宅，清凉不与嚣尘隔。曾到金山处处行， \n梦魂长羡金山客。",
  "dynasty": "唐代",
  "id": 14055,
  "name": "金山行（润州金山寺，寺在江心）",
  "poet": {
    "desc": "唐朝人，曾任登州刺史。窦叔向之子，家中还有四位兄弟：窦常、窦牟、窦群、窦巩，窦氏一老五小俱以诗驰声当代，且与同时名仕常衮、包佶、元稹、白居易、韩愈、韩皋、房孺复、韦夏卿、武元衡、裴度、令狐楚等过从友善，多有酬唱，著有《窦氏联珠集》。《全唐诗》收有其诗作二十一首。",
    "id": 2025,
    "name": "窦庠",
    "star": 0
  },
  "star": 1,
  "tags": []
}