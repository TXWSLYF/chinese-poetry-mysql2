{
  "content": "步凉飔绿野，□钟鼓、□园林。有骑竹更生，扶藜未老，歌舞棠阴。金鞭半横玉带，爆神人、风度五云深。大耐自应鹤骨，活人总是天心。 \n寿蒲香晚尚堪斟。梧竹对潇森。早问道燕城，衣裁绣衮，台筑黄金。天瓢正消几滴，化中原、焦土作甘霖。却伴赤松未晚，碧桃花下横琴。",
  "dynasty": "宋代",
  "id": 68396,
  "name": "木兰花慢（寿周耐轩府尹）",
  "poet": {
    "desc": "邓剡（1232-1303），字光荐，又字中甫，号中斋。庐陵人（今江西省吉安县永阳镇邓家村）。南宋末年爱国诗人、词作家，第一个为文天祥作传的人。他与文天祥、刘辰翁是白鹭洲书院的同学。",
    "id": 498,
    "image": "https://raw.githubusercontent.com/hujiaweibujidao/poetry/master/image/image_498.jpg",
    "name": "邓剡",
    "star": 0
  },
  "star": 1,
  "tags": []
}