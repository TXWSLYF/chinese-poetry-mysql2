{
  "content": "雪下阳关路，人稀陇戍头。封狐犹未剪，边将岂无羞。 \n白草三冬色，黄云万里愁。因思李都尉，毕竟不封侯。",
  "dynasty": "唐代",
  "id": 13619,
  "name": "陇西行",
  "poet": {
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。",
    "id": 2564,
    "name": "耿湋",
    "star": 0
  },
  "star": 8,
  "tags": []
}