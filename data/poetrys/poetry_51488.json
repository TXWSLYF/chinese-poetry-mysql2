{
  "content": "景泮冰檐，情回瑶草。副能守得春来到。管曾独自索春怜，而今觑著东风笑。 \n粉凝酥寒，云房睡觉。胭脂也不添些小。天真要与此花争，是伊占得春多少。",
  "dynasty": "宋代",
  "id": 51488,
  "name": "踏莎行（正月五日定空寺观梅）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}