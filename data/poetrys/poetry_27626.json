{
  "content": "使君四十四，两佩左铜鱼。为吏非循吏，论书读底书。 \n晚花红艳静，高树绿阴初。亭宇清无比，溪山画不如。 \n嘉宾能啸咏，宫妓巧妆梳。逐日愁皆碎，随时醉有馀。 \n偃须求五鼎，陶只爱吾庐。趣向人皆异，贤豪莫笑渠。",
  "dynasty": "唐代",
  "id": 27626,
  "name": "春末题池州弄水亭",
  "poet": {
    "desc": "杜牧（公元803－约852年），字牧之，号樊川居士，汉族，京兆万年（今陕西西安）人，唐代诗人。杜牧人称“小杜”，以别于杜甫。与李商隐并称“小李杜”。因晚年居长安南樊川别墅，故后世称“杜樊川”，著有《樊川文集》。",
    "id": 211,
    "image": "https://raw.githubusercontent.com/hujiaweibujidao/poetry/master/image/image_211.jpg",
    "name": "杜牧",
    "star": 0
  },
  "star": 2,
  "tags": []
}