{
  "content": "月初生，居人见月一月行。行行一年十二月， \n强半马上看盈缺。百年欢乐能几何，在家见少行见多。 \n不缘衣食相驱遣，此身谁愿长奔波。箧中有帛仓有粟， \n岂向天涯走碌碌。家人见月望我归，正是道上思家时。",
  "dynasty": "唐代",
  "id": 15786,
  "name": "行见月",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 3,
  "tags": []
}