{
  "content": "罨画池亭，对十万、盈盈粉面。依翠盖、临风一曲，霓裳舞遍。亭上人如蓬岛客，坐中别有飞琼伴。占世间、风月最清凉，宜开宴。 \n当盛旦，歌喉啭。齐祝寿，金尊劝。算才华合侍，玉皇香案。处事从来坚特操，立朝更要持公论。使他时、台阁振风声，朝天眷。",
  "dynasty": "宋代",
  "id": 59239,
  "name": "满江红",
  "poet": {
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。",
    "id": 3025,
    "name": "卢炳",
    "star": 0
  },
  "star": 1,
  "tags": []
}