{
  "content": "锦袍何处，向旧江、衰草寒芦萧瑟。瀛馆神仙挥玉尘，唤醒诗酒魂魄。走电飞虹，惊涛触石，举目乾坤窄。油然归去，短篷多载风月。 \n好在雨外云根，水边石上，鸥鹭盟重结。见说西湖湖上路，香沁梅梢新雪。驾白麒麟，鞭青鸾凤，次第孤山客。吾今西啸，寄诗先与逋仙说。",
  "dynasty": "宋代",
  "id": 63919,
  "name": "酹江月（呈谭龙山）",
  "poet": {
    "desc": "黎廷瑞（1250年～1308年），字祥仲，鄱阳（今江西波阳）人。度宗成淳七年（1271）赐同进士出身，时年二十二。授肇庆府司法参车，需次未上。宋亡，幽居山中十年，与吴存、徐瑞等遥。元世祖至元二十三年（1286），摄本郡教事。凡五年。退后不出，更号俟庵。武宗至大元年卒。有《芳洲集》三卷，收入清史简编《鄱阳五家集》中。事见本集卷首小传。",
    "id": 2371,
    "image": "https://raw.githubusercontent.com/hujiaweibujidao/poetry/master/image/image_2371.jpg",
    "name": "黎廷瑞",
    "star": 0
  },
  "star": 1,
  "tags": []
}