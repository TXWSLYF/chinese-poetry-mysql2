{
  "content": "江皋尽日唯烟水，君向白田何日归。楚地蒹葭连海迥， \n隋朝杨柳映堤稀。津楼故市无行客，山馆荒城闭落晖。 \n若问行人与征战，使君双泪定沾衣。",
  "dynasty": "唐代",
  "id": 9994,
  "name": "送皇甫冉往安宜",
  "poet": {
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。",
    "id": 760,
    "name": "李嘉祐",
    "star": 0
  },
  "star": 1,
  "tags": []
}