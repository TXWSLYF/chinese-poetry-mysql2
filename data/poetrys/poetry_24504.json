{
  "content": "洪钟发长夜，清响出层岑。暗入繁霜切，遥传古寺深。 \n何城乱远漏，几处杂疏砧。已警离人梦，仍沾旅客襟。 \n待时当命侣，抱器本无心。倘若无知者，谁能设此音。",
  "dynasty": "唐代",
  "id": 24504,
  "name": "寒夜闻霜钟",
  "poet": {
    "desc": "卢景亮（?—806），字长晦，幽州范阳（今河北涿州）人。少孤，有志义，书无不览。大历六年进士，又中博学宏词科，授校书郎，十一年为荆南节度使张延赏掌书记、枝江尉，建中元年入为右补阙，贞元四年贬朗州司马，量移为和州别驾，永贞元年召为尚书郎，元和元年迁中书舍人，卒。《新唐书》卷164有传。",
    "id": 1302,
    "name": "卢景亮",
    "star": 0
  },
  "star": 1,
  "tags": []
}