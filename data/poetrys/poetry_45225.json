{
  "content": "麓山南面橘洲西，别构新斋与竹齐。野客已闻将鹤赠， \n江僧未说有诗题。窗临杳霭寒千嶂，枕遍潺湲月一溪。 \n可想乍移禅榻处，松阴冷湿壁新泥。",
  "dynasty": "唐代",
  "id": 45225,
  "name": "闻尚颜上人创居有寄",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}