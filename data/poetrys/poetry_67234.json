{
  "content": "决皆入飞鸟。正江南、梅雨初晴，乱山浮晓。凤去台空箫声断，惟有疏林鸦噪。但空锁、吴时花草。指点中原青山外，奈征尘、迷望愁云绕。佳丽地，谩凝眺。 \n清风助我舒长啸。问其中、虚帘曲槛，阅人多少。风景不殊江山在，况是英雄未老。且拚与、尊前一笑。欲说前朝兴亡事，唤谪仙、来共传清醥。归路晚，月明照。",
  "dynasty": "宋代",
  "id": 67234,
  "name": "贺新郎（秣陵怀古）",
  "poet": {
    "desc": "万俟绍之（生卒年不详），字子绍，自号郢庄，郢（今湖北江陵西北纪南城）人，寓常熟。万俟离曾孙。力学好修，尝登王万之门，其文闳肆，其诗清严。两举不第，卒。",
    "id": 984,
    "name": "万俟绍之",
    "star": 0
  },
  "star": 1,
  "tags": []
}