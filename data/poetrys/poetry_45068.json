{
  "content": "五字才将七字争，为君聊敢试悬衡。鼎湖菡萏摇金影， \n蓬岛鸾皇舞翠声。还是灵龟巢得稳，要须仙子驾方行。 \n两边珍重遥相惠，何夕灯前尽此情。",
  "dynasty": "唐代",
  "id": 45068,
  "name": "谢武陵徐巡官远寄五七字诗集",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}