{
  "content": "南国搜奇久，偏伤杜甫坟。重来经汉浦，又去入嵩云。 \n旧别人稀见，新朝事渐闻。莫将高尚迹，闲处傲明君。 \n岳顶休高卧，荆门访掩扉。新诗遗我别，旧约与谁归。 \n贤路曾无滞，良时肯自违。明年窥日窟，仙桂露霏微。",
  "dynasty": "唐代",
  "id": 45041,
  "name": "依韵酬谢尊师见赠二首（师欲调举）",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}