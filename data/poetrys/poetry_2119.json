{
  "content": "鸡初鸣，明星照东屋。鸡再鸣，红霞生海腹。 \n百官待漏双阙前，圣人亦挂山龙服。宝钗命妇灯下起， \n环珮玲珑晓光里。直内初烧玉案香，司更尚滴铜壶水。 \n金吾卫里直郎妻，到明不睡听晨鸡。天头日月相送迎， \n夜栖旦鸣人不迷。",
  "dynasty": "唐代",
  "id": 2119,
  "name": "杂歌谣辞。鸡鸣曲",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}