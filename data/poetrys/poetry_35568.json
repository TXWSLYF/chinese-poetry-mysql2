{
  "content": "古道槐花满树开，入关时节一蝉催。出门唯恐不先到， \n当路有谁长待来。似箭年光还可惜，如蓬生计更堪哀。 \n故园若有渔舟在，应挂云帆早个回。",
  "dynasty": "唐代",
  "id": 35568,
  "name": "入关",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 2,
  "tags": []
}