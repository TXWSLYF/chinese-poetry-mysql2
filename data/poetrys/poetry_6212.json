{
  "content": "烈风起江汉，白浪忽如山。方伯骤勤王，杞人亦忧天。 \n酆镐顷霾晦，云龙召我贤。车骑北艰苦，艅艎西溯沿。 \n水灵静湍濑，猛兽趋后先。龙楼开新阳，万里出云间。 \n宇宙既焜耀，崇德济巨川。受命在神宗，振兵犹轩辕。 \n煌煌逾涿鹿，穆穆更坤元。明王朝太阶，远迩望嘉言。 \n游子淡何思，江湖将永年。",
  "dynasty": "唐代",
  "id": 6212,
  "name": "奉别长史庾公太守徐公应召",
  "poet": {
    "desc": "储光羲（约706—763）唐代官员，润州延陵人，祖籍兖州。田园山水诗派代表诗人之一。开元十四年（726年）举进士，授冯翊县尉，转汜水、安宣、下邽等地县尉。因仕途失意，遂隐居终南山。后复出任太祝，世称储太祝，官至监察御史。安史之乱中，叛军攻陷长安，被俘，迫受伪职。乱平，自归朝廷请罪，被系下狱，有《狱中贻姚张薛李郑柳诸公》诗，后贬谪岭南。江南储氏多为光羲公后裔，尊称为“江南储氏之祖”。",
    "id": 22,
    "image": "https://raw.githubusercontent.com/hujiaweibujidao/poetry/master/image/image_22.jpg",
    "name": "储光羲",
    "star": 0
  },
  "star": 2,
  "tags": []
}