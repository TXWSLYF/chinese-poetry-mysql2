{
  "content": "地耸苍龙势抱云，天教青共众材分。孤标百尺雪中见， \n长啸一声风里闻。桃李傍他真是佞，藤萝攀尔亦非群。 \n平生相爱应相识，谁道修篁胜此君。",
  "dynasty": "唐代",
  "id": 34767,
  "name": "松",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 4,
  "tags": []
}