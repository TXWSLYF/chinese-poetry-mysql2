{
  "content": "种桑人家十之九，连绿不断阴千亩。\n年年相戒桑熟时，畏人盗桑晨暮守。\n前年灾水去年旱，私债官租如火锻。\n今春差觉风雨好，可惜桑田种又少。\n采桑女子智于男，晓雾浸鞋携笋篮。\n幼年父母责女红，蚕事绩事兼其中。\n桑有稚壮与瘦肥，亦有蚕饱与蚕饥。\n忌讳时时外意生，心血耗尽茧初成。\n织不及匹机上卖，急偿官租与私债。\n促织在室丝已竭，机抒西邻响不绝。\n残岁无米货入苦，妄意明年新丝补。",
  "dynasty": "清代",
  "id": 69254,
  "name": "采桑曲",
  "poet": {
    "desc": "阎尔梅（1603—1679）明末诗文家，字用卿，号古古，因生而耳长大，白过于面，又号白耷山人、蹈东和尚，汉族，江苏沛县人。明崇祯三年举人，为复社巨子。甲申、乙酉间，为史可法画策，史不能用。乃散财结客，奔走国事。清初剃发号蹈东和尚。诗有奇气，声调沉雄。有《白耷山人集》。阎尔梅逝后，子孙私上谥号 ''文节''。其身为日月堂八世。",
    "id": 2896,
    "image": "https://raw.githubusercontent.com/hujiaweibujidao/poetry/master/image/image_2896.jpg",
    "name": "阎尔梅",
    "star": 0
  },
  "star": 2,
  "tags": []
}