{
  "content": "长忆西湖，湖上春来无限景。吴姬个个是神仙。竞泛木兰船。 \n楼台簇簇疑蓬岛。野人只合其中老。别来已是二十年。东望眼将穿。",
  "dynasty": "宋代",
  "id": 48195,
  "name": "酒泉子（十之三）",
  "poet": {
    "desc": "潘阆（?～1009）宋初著名隐士、文人。字梦空，一说字逍遥，号逍遥子，大名（今属河北）人，一说扬州(今属江苏)人。性格疏狂，曾两次坐事亡命。真宗时释其罪，任滁州参军。有诗名，风格类孟郊、贾岛，亦工词，今仅存《酒泉子》十首。",
    "id": 703,
    "name": "潘阆",
    "star": 0
  },
  "star": 2,
  "tags": []
}