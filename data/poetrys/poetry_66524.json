{
  "content": "八十归来，方岩下、几竿修竹。柴门外，沙铺软路，水流清玉。栽接新来桃与李，安排旧日松和菊。过小桥、作个看山楼，千峰绿。 \n收笔砚，藏棋局。酒莫饮，经须读。但平平放下，顿超凡俗。独睡已无年少梦，闲吟不唱他家曲。算人生、万事苦无多，相将足。",
  "dynasty": "宋代",
  "id": 66524,
  "name": "满江红",
  "poet": {
    "desc": "王居安（约1167～1232），字简卿、资道，原籍方岩（今属温岭），定居黄岩县城岩魁坊（今郏家巷）。南宋淳熙十四年（1187）进士，甲科第三名。",
    "id": 1169,
    "image": "https://raw.githubusercontent.com/hujiaweibujidao/poetry/master/image/image_1169.jpg",
    "name": "王居安",
    "star": 0
  },
  "star": 4,
  "tags": []
}