{
  "content": "小园半夜东风转。吹皱冰池云母面。晓披阊阖见朝阳，知向碧阶添几线。 \n小烟弄柳晴先暖。残雪禁梅香尚浅。殷勤洗拂旧东君，多少韶华聊借看。",
  "dynasty": "宋代",
  "id": 51498,
  "name": "玉楼春（立春日）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 3,
  "tags": []
}