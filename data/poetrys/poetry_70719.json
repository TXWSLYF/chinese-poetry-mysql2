{
  "content": "一派明云荐爽，秋不住，碧空中响。\n如此江山徒莽苍。\n伯符耶？\n寄奴耶？\n嗟已往。\n十载羞厮养，孤负煞，长头大颡。\n思与骑奴游上党。\n趁秋晴，莲花，西岳掌。 \n\n\n耿耿秋情欲动，早喷入霜桥笛孔。\n快倚西风作三弄。\n短狐悲，瘦猿愁，啼破冢。\n碧落银盘冻，照不了，秦关楚陇。\n无数蛰吟古砖缝。\n料今宵，靠屏风，无好梦。\n\n",
  "dynasty": "清代",
  "id": 70719,
  "name": "夜游宫 秋怀四首（选二）",
  "poet": {
    "desc": "陈维崧(1625～1682)清代词人、骈文作家。字其年，号迦陵。宜兴（今属江苏）人。清初诸生，康熙十八年(1679)举博学鸿词，授翰林院检讨。54岁时参与修纂《明史》，4年后卒于任所。",
    "id": 712,
    "image": "https://raw.githubusercontent.com/hujiaweibujidao/poetry/master/image/image_712.jpg",
    "name": "陈维崧",
    "star": 0
  },
  "star": 2,
  "tags": []
}