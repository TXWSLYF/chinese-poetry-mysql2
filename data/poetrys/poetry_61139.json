{
  "content": "飞诏从天下。道中朝、名流欲尽，君王思贾。时事只今堪痛哭，未可徐徐俟驾。好著手、扶将宗社。多少法筵龙象众，听灵山、属付些儿话。千百世，要传写。 \n子方行矣乘骢马。又送他、江南太史，去游毡厦。老我伴身惟有影，倚遍风轩月榭。怅玉手、何时重把。君向柳边花底问，看贞元、朝士谁存者。桃满观，几开谢。",
  "dynasty": "宋代",
  "id": 61139,
  "name": "贺新郎（送黄成父还朝）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 2,
  "tags": []
}