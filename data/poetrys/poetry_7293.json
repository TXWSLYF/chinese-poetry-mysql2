{
  "content": "予奉垂堂诫，千金非所轻。为多山水乐，频作泛舟行。 \n五岳追向子，三湘吊屈平。湖经洞庭阔，江入新安清。 \n复闻严陵濑，乃在兹湍路。叠障数百里，沿洄非一趣。 \n彩翠相氛氲，别流乱奔注。钓矶平可坐，苔磴滑难步。 \n猿饮石下潭，鸟还日边树。观奇恨来晚，倚棹惜将暮。 \n挥手弄潺湲，从兹洗尘虑。",
  "dynasty": "唐代",
  "id": 7293,
  "name": "经七里滩",
  "poet": {
    "desc": "孟浩然（689-740），男，汉族，唐代诗人。本名不详（一说名浩），字浩然，襄州襄阳（今湖北襄阳）人，世称“孟襄阳”。浩然，少好节义，喜济人患难，工于诗。年四十游京师，唐玄宗诏咏其诗，至“不才明主弃”之语，玄宗谓：“卿自不求仕，朕未尝弃卿，奈何诬我？”因放还未仕，后隐居鹿门山，著诗二百余首。孟浩然与另一位山水田园诗人王维合称为“王孟”。",
    "id": 757,
    "image": "https://raw.githubusercontent.com/hujiaweibujidao/poetry/master/image/image_757.jpg",
    "name": "孟浩然",
    "star": 0
  },
  "star": 2,
  "tags": []
}