{
  "content": "红映阑干绿映阶。闲闷闲愁，独自徘徊。天涯消息几时归，别后无书有梦来。 \n后院棠梨昨夜开。雨急风忙次第催。罗衣消瘦却春寒，莫管红英，一任苍苔。",
  "dynasty": "宋代",
  "id": 54666,
  "name": "一翦梅（忆别）",
  "poet": {
    "desc": "李石。少负才名，既登第，任大学博士，出主石室，就学者如云。蜀学之盛，古今鲜俪。后卒成都，时作山水小笔，风调远俗。卒年七十外。",
    "id": 1199,
    "name": "李石",
    "star": 0
  },
  "star": 1,
  "tags": []
}