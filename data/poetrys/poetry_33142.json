{
  "content": "古人有遗言，天地如掌阔。我行三十载，青云路未达。 \n尝闻读书者，所贵免征伐。谁知失意时，痛于刃伤骨。 \n身如石上草，根蒂浅难活。人人皆爱春，我独愁花发。 \n如何归故山，相携采薇蕨。",
  "dynasty": "唐代",
  "id": 33142,
  "name": "下第有感",
  "poet": {
    "desc": "邵谒 唐（约公元860年前后在世）字不详，广东韶州翁源人。 唐代“岭南五才子”之一。 生卒年均不详，约唐懿宗咸通初前后在世。",
    "id": 418,
    "name": "邵谒",
    "star": 0
  },
  "star": 1,
  "tags": []
}