{
  "content": "爽垲三秦地，芳华二月初。酺承奠璧罢，宴是合钱馀。 \n柳翠垂堪结，桃红卷欲舒。从容会鹓鹭，延曼戏龙鱼。 \n喜气流云物，欢声浃里闾。圣恩将报厚，请述记言书。",
  "dynasty": "唐代",
  "id": 4804,
  "name": "奉和圣制同二相已下群官乐游园宴",
  "poet": {
    "desc": "赵冬曦，（677－750）[唐]定州鼓城（今河北晋县）人。进士。开元初，累迁中书舍人内供奉，国子祭酒。工正书，景云二年（七一一）褚庆文所撰唐胜业寺双弥勒像碑，为其所书。《唐书本传、金石录》。",
    "id": 1042,
    "name": "赵冬曦",
    "star": 0
  },
  "star": 1,
  "tags": []
}