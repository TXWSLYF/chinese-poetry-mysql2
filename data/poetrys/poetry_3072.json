{
  "content": "江上粤王台，登高望几回。南溟天外合，北户日边开。 \n地湿烟尝起，山晴雨半来。冬花采卢橘，夏果摘杨梅。 \n迹类虞翻枉，人非贾谊才。归心不可见，白发重相催。",
  "dynasty": "唐代",
  "id": 3072,
  "name": "登粤王台",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}