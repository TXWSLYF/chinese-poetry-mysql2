{
  "content": "佳人玉立生此方，家住邯郸不是倡。头髻pE鬌手爪长， \n善抚琴瑟有文章。新妍笼裙云母光，朱弦绿水喧洞房。 \n忽闻斗酒初决绝，日暮浮云古离别。巴猿啾啾峡泉咽， \n泪落罗衣颜色暍。不知谁家更张设，丝履墙偏钗股折。 \n南山阑干千丈雪，七十非人不暖热。人情厌薄古共然， \n相公心在持事坚。上善若水任方圆，忆昨好之今弃捐。 \n服药不如独自眠，从他更嫁一少年。",
  "dynasty": "唐代",
  "id": 13428,
  "name": "宜城放琴客歌（柳浑封宜城县伯）",
  "poet": {
    "desc": "顾况（生卒年不详），字逋翁，号华阳真逸（一说华阳真隐）。晚年自号悲翁，汉族，唐朝海盐人，（今在浙江海宁境内）人。唐代诗人、画家、鉴赏家。他一生官位不高，曾任著作郎，因作诗嘲讽得罪权贵，贬饶州司户参军。晚年隐居茅山，有《华阳集》行世。",
    "id": 49,
    "image": "https://raw.githubusercontent.com/hujiaweibujidao/poetry/master/image/image_49.jpg",
    "name": "顾况",
    "star": 0
  },
  "star": 1,
  "tags": []
}