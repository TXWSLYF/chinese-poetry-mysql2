{
  "content": "圣政惟稽古，宾门引上才。坊因购书立，殿为集贤开。 \n髦彦星辰下，仙章日月回。字如龙负出，韵是凤衔来。 \n庭柳馀春驻，宫莺早夏催。喜承芸阁宴，幸奉柏梁杯。",
  "dynasty": "唐代",
  "id": 4414,
  "name": "春晚侍宴丽正殿探得开字",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}