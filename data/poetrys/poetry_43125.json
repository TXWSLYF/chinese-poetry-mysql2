{
  "content": "为问幽兰桂，空山复若何。芬芳终有分，采折更谁过。 \n望在轩阶近，恩沾雨露多。移居傥得地，长愿接琼柯。",
  "dynasty": "唐代",
  "id": 43125,
  "name": "山中寄王员外",
  "poet": {
    "desc": "护国，唐江南诗僧。天宝、大历间在世，为玄、肃、代三朝人，与灵一同时而稍后。工词翰，诗名闻于世。约卒于代宗大历间，张谓有诗哭之。《全唐诗》录存其诗十二首。",
    "id": 2320,
    "name": "护国",
    "star": 0
  },
  "star": 1,
  "tags": []
}