{
  "content": "火云阳焰欲烧空，小槛幽窗想旧峰。白汗此时流枕簟， \n清风何处动杉松。残更正好眠凉月，远寺俄闻报晓钟。 \n只待秋声涤心地，衲衣新洗健形容。 \n官园树影昼阴阴，咫尺清凉莫浣心。桃李别教人主掌， \n烟花不称我追寻。蜩螗晚噪风枝稳，翡翠闲眠宿处深。 \n争似出尘地行止，东林苔径入西林。",
  "dynasty": "唐代",
  "id": 45265,
  "name": "移居西湖作二首",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}