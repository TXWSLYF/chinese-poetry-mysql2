{
  "content": "行子岂知烟水劳，西风独自泛征艘。酒醒孤馆秋帘卷， \n月满寒江夜笛高。黄叶梦馀归朔塞，青山家在极波涛。 \n去年今日逢君处，雁下芦花猿正号。",
  "dynasty": "唐代",
  "id": 35546,
  "name": "秋日怀江上友人",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}