{
  "content": "四月十七，正是去年今日。别君时，忍泪佯低面， \n含羞半敛眉¤ \n不知魂已断，空有梦相随。除却天边月，没人知。 \n昨夜夜半，枕上分明梦见。语多时，依旧桃花面， \n频低柳叶眉¤ \n半羞还半喜，欲去又依依。觉来知是梦，不胜悲。",
  "dynasty": "唐代",
  "id": 47134,
  "name": "女冠子",
  "poet": {
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。",
    "id": 622,
    "image": "https://raw.githubusercontent.com/hujiaweibujidao/poetry/master/image/image_622.jpg",
    "name": "韦庄",
    "star": 0
  },
  "star": 7,
  "tags": []
}