{
  "content": "欲学渔翁钓艇新，濯缨犹惜九衢尘。花前更谢依刘客， \n雪后空怀访戴人。僧舍覆棋消白日，市楼赊酒过青春。 \n一山桃杏同时发，谁似东风不厌贫。",
  "dynasty": "唐代",
  "id": 28434,
  "name": "郊居春日有怀府中诸公并柬王兵曹",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}