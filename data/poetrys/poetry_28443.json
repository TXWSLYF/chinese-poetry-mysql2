{
  "content": "得路逢津更俊才，可怜鞍马照春来。残花几日小斋闭， \n大笑一声幽抱开。袖拂碧溪寒缭绕，冠欹红树晚徘徊。 \n相逢少别更堪恨，何必秋风江上台。",
  "dynasty": "唐代",
  "id": 28443,
  "name": "客至",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 24,
  "tags": []
}