{
  "content": "五女誓终养，贞孝内自持。兔丝自萦纡，不上青松枝。 \n晨昏在亲傍，闲则读书诗。自得圣人心，不因儒者知。 \n少年绝音华，贵绝父母词。素钗垂两髦，短窄古时衣。 \n行成闻四方，征诏环珮随。同时入皇宫，联影步玉墀。 \n乡中尚其风，重为修茅茨。圣朝有良史，将此为女师。",
  "dynasty": "唐代",
  "id": 15727,
  "name": "宋氏五女（若芬五女：若华、若昭、若伦、若宪、若茵）",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}