{
  "content": "圆月当新霁，高楼见最明。素波流粉壁，丹桂拂飞甍。 \n下瞰千门静，旁观万象生。梧桐窗下影，乌鹊槛前声。 \n啸逸刘琨兴，吟资庾亮情。游人莫登眺，迢递故乡程。 \n皎洁三秋月，巍峨百丈楼。下分征客路，上有美人愁。 \n帐卷芙蓉带，帘褰玳瑁钩。倚窗情渺渺，凭槛思悠悠。 \n未得金波转，俄成玉箸流。不堪三五夕，夫婿在边州。",
  "dynasty": "唐代",
  "id": 40380,
  "name": "登楼望月二首",
  "poet": {
    "desc": "刘辟，字太初。擢进士第，佐韦皋西川幕，后代为。以叛诛。诗二首。",
    "id": 2930,
    "image": "https://raw.githubusercontent.com/hujiaweibujidao/poetry/master/image/image_2930.jpg",
    "name": "刘辟",
    "star": 0
  },
  "star": 1,
  "tags": []
}