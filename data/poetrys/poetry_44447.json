{
  "content": "昨来只对汉诸侯，胜事消磨不自由。裂地鼓鼙军□急， \n连天烽火阵云秋。砍毛淬剑虽无数，歃血为盟不到头。 \n谁为今朝奉明主，使君司户在隋州。 \n只报精兵过大河，东西南北杀人多。可怜白日浑如此， \n来似蝗虫争奈何。天意岂应容版乱，人心都改太凋讹。 \n不胜惆怅还惆怅，一曲东风月胯歌。 \n为郡无如王使君，一家清冷似云根。货财不入崔洪口， \n俎豆尝闻夫子言。须发坐成三载雪，黎氓空负二天恩。 \n不堪西望西风起，纵火昆仑谁为论。 \n魄慑魂飞骨亦销，此魂此魄亦难招。黄金白玉家家尽， \n绣闼雕甍处处烧。惊动乾坤常黯惨，深藏山岳亦倾摇。 \n恭闻国有英雄将，拟把何心答圣朝。 \n不是龚黄覆育才，即须清苦远尘埃。无人与奏吾皇去， \n致乱唯因酷吏来。刳剥生灵为事业，巧通豪谮作梯媒。 \n令人转忆王夫子，一片真风去不回。",
  "dynasty": "唐代",
  "id": 44447,
  "name": "东阳罹乱后怀王慥使君五首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}