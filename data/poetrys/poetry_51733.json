{
  "content": "我爱菊花枝。浥露偏宜。旋移佳种一年期。照眼黄金三径烂，可但东篱。 \n秋老摘花吹。敢恨开迟。只愁一夜便香衰。待插满头年大也，且泛芳卮。",
  "dynasty": "宋代",
  "id": 51733,
  "name": "浪淘沙（十月十九夜赏菊）",
  "poet": {
    "desc": "葛胜仲 (1072～1144) 宋代词人，字鲁卿，丹阳（今属江苏）人。绍圣四年(1097)进士。元符三年(1100)，中宏词科。累迁国子司业，官至文华阁待制。卒谥文康。宣和间曾抵制征索花鸟玩物的弊政，气节甚伟，著名于时。与叶梦得友密，词风亦相近。有《丹阳词》。",
    "id": 436,
    "name": "葛胜仲",
    "star": 0
  },
  "star": 5,
  "tags": []
}