{
  "content": "长安秋声干，木叶相号悲。瘦僧卧冰凌，嘲咏含金痍。 \n金痍非战痕，峭病方在兹。诗骨耸东野，诗涛涌退之。 \n有时踉跄行，人惊鹤阿师。可惜李杜死，不见此狂痴。 \n燕僧耸听词，袈裟喜新翻。北岳厌利杀，玄功生微言。 \n天高亦可飞，海广亦可源。文章杳无底，劚掘谁能根。 \n梦灵仿佛到，对我方与论。拾月鲸口边，何人免为吞。 \n燕僧摆造化，万有随手奔。补缀杂霞衣，笑傲诸贵门。 \n将明文在身，亦尔道所存。朔雪凝别句，朔风飘征魂。 \n再期嵩少游，一访蓬萝村。春草步步绿，春山日日暄。 \n遥莺相应吟，晚听恐不繁。相思塞心胸，高逸难攀援。",
  "dynasty": "唐代",
  "id": 19544,
  "name": "戏赠无本",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 2,
  "tags": []
}