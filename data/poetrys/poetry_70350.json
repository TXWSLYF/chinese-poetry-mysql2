{
  "content": "不求三品贵，唯厌一身多。假是功勋，图像麒麟阁，争如忙里闲，暂放眉间\n锁。来今往古英与豪，到头都被他，日月消磨。\n　　【六幺遍】有林泉约，云山乐。纶竿坐捻，藜杖行拖。樊笼撞破，尘缨摆脱。\n报却君恩归来么？如何，看他龙虎定干戈。\n　　【元和令】有为须有失，无福亦无祸。但高山流水少知音，短歌谁共作？对\n清风明月，更看人浊醪还自酌。\n　　【后庭花煞】不留心名利场，且潜身安乐窝。一度兴一度废，一尺水一丈波。\n住挣罗，随时达变，得磨陀处且磨陀。　贫乐\n　　功名不可图，贫困不能移。世态如云，转首千般易。谋心不遂心，处意难如\n意。阴公造物人莫知，穷通皆命也，岂在人为！\n　　【六幺遍】竟贪财贿，争名气。纷纷蚁战，扰扰蜂集。鸠巢一枝，鹏程万里。\n堪叹人生同物类，何异，幻躯白甚苦驱驰。\n　　【元和令】既能贫且乐，莫羡富与贵。高车驷马任从他，得之何足喜？桑枢\n瓮牖自由咱，失之何足悲？\n　　【后庭花煞】虽无禄万钟，宁忧家四壁。但且箪瓢饮，徒夸列鼎食。闭柴扉，\n固穷甘分，乐夫天命复奚疑。　雪景\n　　磨空生粉云，蔽日见彤霞。透骨侵肌，忽尔风飘飒。酸寒若箭穿，酽冷如刀\n刮。裁冰剪水都半霎，乾坤一玉壶，表里无瑕。\n　　【六幺遍】故邀佳客，乘娇马。过向阳溪曲，映暖堤お。山茶半萼，江梅正\n花。十里横桥直西下，窝，几人家篱落接平沙。最宜观赏，堪图画。破墙酒旆，\n古岸渔差。筠梢密洒，松梢重压。老木枯枝寒藤挂，槎牙，似玉龙搭撒乱披麻。\n　　【后庭花】睹暮天昏黯黪，望长林白刺擦。马盼山城近，人嫌江路滑。怨胡\n笳，赏心不尽，归来情倍加。\n　　【随煞】设酒筵连夜饮，会诗题分字押。扫竹叶聊酬兴，刳橙穰深蘸甲。论\n奢华，围炉同话，此风流不羡党侯家。　闺思\n　　钩闲垂绣箔，门掩静香阶。憔悴年来，更比年时セ。伤春心未灰，感旧情无\n奈。多应浪游年少客，千金将笑买，柳陌花街。\n　　【六幺遍】自姻缘拆，绸缪解。玉台珠网，宝鉴尘埃。谩修锦书，从分玉钗。\n一海来相思难擎戴，刚，美容姿消减做瘦形骸。\n　　【元和令】愁眉不易展，鬼病越难瘥。灯花空结尚无凭，不须将龟卦摆。晚\n来勉强出兰堂，步墙阴踏绿苔。\n　　【后庭花煞】愁人倦听，杜鹃声更哀。不去向他根底，偏来近奴空侧，诉离\n怀。把似唤将春去，争如撺顿取那人来。",
  "dynasty": "元代",
  "id": 70350,
  "name": "【仙吕】ビ神急　道情",
  "poet": {
    "desc": "朱庭玉（ “庭”或作“廷”） ，生平、里籍均不详。",
    "id": 2475,
    "name": "朱庭玉",
    "star": 0
  },
  "star": 1,
  "tags": []
}