{
  "content": "年少清新，襟裾那受红尘污。还他礼数。莫遣衣冠粗。 \n拟倩东风，西遂轮蹄去。泠然御。飘飘仙趣。直到骖鸾处。",
  "dynasty": "宋代",
  "id": 57373,
  "name": "点绛唇（贺四十五舅授室四阕）",
  "poet": {
    "desc": "廖行之（1137～1189） ，字天民，号省斋，南宋衡州（今湖南省衡阳市）人。孝宗淳熙十一年（1184）进士，调岳州巴陵尉。未数月，以母老归养。告满，改授潭州宁乡主簿，未赴而卒，时淳熙十六年。品行端正，留心经济之学。遗著由其子谦编为《省斋文集》十卷，已佚。",
    "id": 1071,
    "name": "廖行之",
    "star": 0
  },
  "star": 1,
  "tags": []
}