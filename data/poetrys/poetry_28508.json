{
  "content": "叠石通溪水，量波失旧规。芳洲还屈曲，朱阁更逶迤。 \n浴鸟翻荷叶，惊蝉出柳丝。翠烟秋桧耸，红露晓莲披。 \n攀槛登楼近，停桡待客迟。野桥从浪没，轻舸信风移。 \n竹韵迁棋局，松阴递酒卮。性闲鸥自识，心远鹤先知。 \n应想秦人会，休怀越相祠。当期穆天子，箫鼓宴瑶池。",
  "dynasty": "唐代",
  "id": 28508,
  "name": "奉命和后池十韵",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}