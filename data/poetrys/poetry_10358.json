{
  "content": "亩浍敷四海，川源涤九州。既膺九命锡，乃建洪范畴。 \n鼎革固天启，运兴匪人谋。肇开宅土业，永庇昏垫忧。 \n山足灵庙在，门前清镜流。象筵陈玉帛，容卫俨戈矛。 \n探穴图书朽，卑宫堂殿修。梅梁今不坏，松祏古仍留。 \n负责故乡近，朅来申俎羞。为鱼知造化，叹凤仰徽猷。 \n不复闻夏乐，唯馀奏楚幽。婆娑非舞羽，镗鞳异鸣球。 \n盛德吾无间，高功谁与俦。灾淫破凶慝，祚圣拥神休。 \n出谷莺初语，空山猿独愁。春晖生草树，柳色暖汀州。 \n恩贷题舆重，荣殊衣锦游。宦情同械系，生理任桴浮。 \n地极临沧海，天遥过斗牛。精诚如可谅，他日寄冥搜。",
  "dynasty": "唐代",
  "id": 10358,
  "name": "谒禹庙",
  "poet": {
    "desc": "徐浩(703～783)， 中国唐代书法家。字季海，越州(今浙江省绍兴市)人。少举明经，肃宗时，授中书舍人，四方诏令，多由徐浩所书。后进国子祭酒，历任工部侍郎、吏部侍郎、集贤殿学士，封会稽郡公。著有《论书》（又称《法书论》）1篇。徐浩擅长八分、行、草书，尤精于楷书。",
    "id": 2072,
    "image": "https://raw.githubusercontent.com/hujiaweibujidao/poetry/master/image/image_2072.jpg",
    "name": "徐浩",
    "star": 0
  },
  "star": 3,
  "tags": []
}