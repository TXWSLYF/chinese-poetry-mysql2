{
  "content": "汉之广矣中有洲，洲如月兮水环流。流聒聒兮湍与濑， \n草青青兮春更秋。苦竹林，香枫树，樵子罛师几家住。 \n万山飞雨一川来，巴客归船傍洲去。归人不可迟， \n芳杜满洲时。无限风烟皆自悲，莫辞贫贱阻心期。 \n家住洲头定近远，朝泛轻桡暮当返。不能随尔卧芳洲， \n自念天机一何浅。",
  "dynasty": "唐代",
  "id": 12652,
  "name": "杂言月洲歌送赵冽还襄阳",
  "poet": {
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。",
    "id": 397,
    "image": "https://raw.githubusercontent.com/hujiaweibujidao/poetry/master/image/image_397.jpg",
    "name": "皇甫冉",
    "star": 0
  },
  "star": 1,
  "tags": []
}