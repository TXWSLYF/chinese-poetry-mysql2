{
  "content": "把酒对湘浦，独吊大夫醒。当年皇览初度，饮露更餐英。服以高冠长佩，扈以江蓠薜芷，御气独乘清。谁意椒兰辈，从臾武关盟。 \n哭东门，哀郢路，悄无宁。人世纷纷起灭，遗臭与留馨。一笑远游轻举，三叹道长世短，晦朔自秋春。洗眼看物变，朝菌共灵椿。",
  "dynasty": "宋代",
  "id": 68182,
  "name": "水调歌头（隐括楚词答朱实甫）",
  "poet": {
    "id": 0,
    "name": "马迁鸾",
    "star": 0
  },
  "star": 1,
  "tags": []
}