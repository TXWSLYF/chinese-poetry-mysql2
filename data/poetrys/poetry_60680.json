{
  "content": "露晞烟静。寂寥转、梧桐寒影。天际历历征鸿近。被风吹散，声断无行阵。 \n秋思客怀多少恨。谩厌厌谁问。晕残兰＿香消印。梦魂长定。愁伴更筹尽。",
  "dynasty": "宋代",
  "id": 60680,
  "name": "品令",
  "poet": {
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。",
    "id": 2300,
    "name": "方千里",
    "star": 0
  },
  "star": 1,
  "tags": []
}