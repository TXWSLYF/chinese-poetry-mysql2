{
  "content": "江上新晴，闲撑小艇寻梅去。自知梅处。香满鱼家路。 \n路尽疏篱，一树开如许。留人住。留人不住。黯淡黄昏雨。",
  "dynasty": "宋代",
  "id": 64908,
  "name": "点绛唇",
  "poet": {
    "desc": "冯时行（1100—1163）宋代状元。字当可，号缙云，祖籍浙江诸暨（诸暨紫岩乡祝家坞人），出生地见下籍贯考略。宋徽宗宣和六年恩科状元，历官奉节尉、江原县丞、左朝奉议郎等，后因力主抗金被贬，于重庆结庐授课，坐废十七年后方重新起用，官至成都府路提刑，逝世于四川雅安。著有《缙云文集》43卷，《易伦》2卷。",
    "id": 1351,
    "name": "冯时行",
    "star": 0
  },
  "star": 1,
  "tags": []
}