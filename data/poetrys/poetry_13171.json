{
  "content": "衰门少兄弟，兄弟唯两人。饥寒各流浪，感念伤我神。 \n夏期秋未来，安知无他因。不怨别天长，但愿见尔身。 \n茫茫天地间，万类各有亲。安知汝与我，乖隔同胡秦。 \n何时对形影，愤懑当共陈。",
  "dynasty": "唐代",
  "id": 13171,
  "name": "忆舍弟",
  "poet": {
    "desc": "于逖[唐]（约公元七四九年前后在世）字、里、生卒年均不详，约唐玄宗天宝中前后在世。生平事迹亦无考。仅知他能诗，李白有诗相赠，亦与元结友善。逖著有传奇集闻奇录及灵应录传世。《太平广记》有灵应传一篇，唐代丛书亦题于逖作。",
    "id": 2036,
    "name": "于逖",
    "star": 0
  },
  "star": 3,
  "tags": []
}