{
  "content": "名利场中空扰扰。十年南北东西道。依旧缘山尘扑帽。空懊恼。羡他陶令归来早。 \n归去来兮秋已杪。菊花又绕东篱好。有酒一尊开口笑。虽然老。玉山犹解花前倒。",
  "dynasty": "宋代",
  "id": 54641,
  "name": "渔家傲（绍兴甲子潮州考官作）",
  "poet": {
    "desc": "高登1104～1159) 字彦先,号东溪，漳浦县杜浔乡宅兜村人，南宋强项廉介的爱国者，词人，宣和间为太学生。绍兴二年(1132)进士。授富川主簿,迁古田县令。后以事忤秦桧,编管漳州。有《东溪集》、《东溪词》。",
    "id": 589,
    "name": "高登",
    "star": 0
  },
  "star": 1,
  "tags": []
}