{
  "content": "夜深沉，秋潇洒。风筛槛竹，雾锁窗纱。绣幕垂，朱扉亚。霜落梧桐雕阑谢，\n月明天啼杀宫鸦。香锁宝鸭，帘敲玉马，灯谢瑶花。\n　　海棠娇，梨花嫩。春妆成媚色，玉扌若就精神。柳眉颦翡翠弯，杏脸腻姻脂\n晕。款步香尘双鸳印，立东风一片巫云。淹的转身，嘻的喑哑，参的销魂。\n　　木犀风，梧桐月。珠帘鹦鹉，绣枕胡蝶。玉人娇一晌欢，碧酝酿十分悦。断\n角疏钟淮南夜，撼西风唤起离别。知他是团圆也梦也，欢娱也醉也，烦恼也醒也。　大德天寿贺词\n　　凤凰朝，麒麟见。明君天下，大德元年。万乘尊，诸王宴。四海安然朝金殿，\n五云楼瑞霭祥烟。群臣顿首，山呼万岁，洪福齐天。　嘲风情\n　　楚台云，秦楼月。云生时月缺，月满处云遮。磨杆儿汤着折，炮架儿实难拽。\n柳宠花娇恩情热，识破也便是英杰。姐姐每将虾钓鳖，哥哥每撩蜂剔蝎，婆婆每\n打草惊蛇。\n　　让与您，逞偻罗。轮到咱妆痴亻乱酌。别了浓妆艳裹，拜辞了妙舞清歌。暖\n烘烘热被窝，沉点点精银颗。又道孩儿是陪钱货，恨不的把黄金砌就鸣珂。姐姐\n每钻冰取火，婆婆每指山卖磨，哥哥每担雪填河。",
  "dynasty": "元代",
  "id": 69930,
  "name": "【中吕】普天乐_夜深沉，秋",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}