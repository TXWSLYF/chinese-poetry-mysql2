{
  "content": "忆妾深闺里，烟尘不曾识。嫁与长干人，沙头候风色。 \n五月南风兴，思君下巴陵。八月西风起，想君发扬子。 \n去来悲如何，见少离别多。湘潭几日到，妾梦越风波。 \n昨夜狂风度，吹折江头树。渺渺暗无边，行人在何处。 \n好乘浮云骢，佳期兰渚东。鸳鸯绿浦上，翡翠锦屏中。 \n自怜十五馀，颜色桃花红。那作商人妇，愁水复愁风。",
  "dynasty": "唐代",
  "id": 15011,
  "name": "长干行",
  "poet": {
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。",
    "id": 484,
    "image": "https://raw.githubusercontent.com/hujiaweibujidao/poetry/master/image/image_484.jpg",
    "name": "李益",
    "star": 0
  },
  "star": 11,
  "tags": []
}