{
  "content": "伏枕旧游旷，笙簧劳梦思。平生重交结，迨此令人疑。 \n冰室无暖气，炎云空赫曦。隙驹不暂驻，日听凉蝉悲。 \n壮图哀未立，斑白恨吾衰。夫子自南楚，缅怀嵩汝期。 \n顾予衡茅下，兼致禀物资。脱分趋庭礼，殷勤伐木诗。 \n脱君车前鞅，设我园中葵。斗酒须寒兴，明朝难重持。",
  "dynasty": "唐代",
  "id": 7287,
  "name": "家园卧疾，毕太祝曜见寻",
  "poet": {
    "desc": "孟浩然（689-740），男，汉族，唐代诗人。本名不详（一说名浩），字浩然，襄州襄阳（今湖北襄阳）人，世称“孟襄阳”。浩然，少好节义，喜济人患难，工于诗。年四十游京师，唐玄宗诏咏其诗，至“不才明主弃”之语，玄宗谓：“卿自不求仕，朕未尝弃卿，奈何诬我？”因放还未仕，后隐居鹿门山，著诗二百余首。孟浩然与另一位山水田园诗人王维合称为“王孟”。",
    "id": 757,
    "image": "https://raw.githubusercontent.com/hujiaweibujidao/poetry/master/image/image_757.jpg",
    "name": "孟浩然",
    "star": 0
  },
  "star": 1,
  "tags": []
}