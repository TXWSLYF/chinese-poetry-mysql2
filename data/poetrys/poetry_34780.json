{
  "content": "千里烟霞锦水头，五丁开得也风流。春装宝阙重重树， \n日照仙州万万楼。蛙似公孙虽不守，龙如诸葛亦须休。 \n此中无限英雄鬼，应对江山各自羞。",
  "dynasty": "唐代",
  "id": 34780,
  "name": "蜀中寓怀",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}