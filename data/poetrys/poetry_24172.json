{
  "content": "春晴凭水轩，仙杏发南园。开蕊风初晓，浮香景欲暄。 \n光华临御陌，色相对空门。野雪遥添净，山烟近借繁。 \n地闲分鹿苑，景胜类桃源。况值新晴日，芳枝度彩鸳。",
  "dynasty": "唐代",
  "id": 24172,
  "name": "曲江亭望慈恩寺杏园花发",
  "poet": {
    "desc": "李君何，唐朝诗人，贞元中进士第。诗一首《曲江亭望慈恩寺杏园花发》。",
    "id": 3145,
    "name": "李君何",
    "star": 0
  },
  "star": 1,
  "tags": []
}