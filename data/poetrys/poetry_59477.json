{
  "content": "涂黄仙子娇无力。秋花不敢争颜色。风物一番新。从今到小春。 \n新词仍险韵。赓续惭非称。桃李寂无言。此花名独传。",
  "dynasty": "宋代",
  "id": 59477,
  "name": "菩萨蛮（邹伯源园木犀，次彭孚先韵）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}