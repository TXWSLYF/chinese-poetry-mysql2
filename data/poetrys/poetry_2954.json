{
  "content": "洛桥瞻太室，期子在云烟。归来不相见，孤赏弄寒泉。 \n与君阔松石，于兹二十年。田公谢昭世，韩子秘幽埏。 \n忆昔同携手，山栖接二贤。笙歌入玄地，诗酒坐寥天。 \n旧友悉零落，罢琴私自怜。逝者非药误，餐霞意可全。 \n为余理还策，相与事灵仙。",
  "dynasty": "唐代",
  "id": 2954,
  "name": "使至嵩山寻杜四不遇慨然复伤田洗马韩观主…赠杜侯杜四",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}