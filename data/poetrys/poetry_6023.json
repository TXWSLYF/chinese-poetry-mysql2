{
  "content": "累荐贤良皆不就，家近陈留访耆旧。韩康虽复在人间， \n王霸终思隐岩窦。清冷池水灌园蔬，万物沧江心澹如。 \n妻子欢同五株柳，云山老对一床书。昨日公车见三事， \n明君赐衣遣为吏。怀章不使郡邸惊，待诏初从阙庭至。 \n散诞由来自不羁，低头授职尔何为。故园壁挂乌纱帽， \n官舍尘生白接z5.寄书寂寂於陵子，蓬蒿没身胡不仕。 \n藜羹被褐环堵中，岁晚将贻故人耻。",
  "dynasty": "唐代",
  "id": 6023,
  "name": "答高三十五留别便呈于十一",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}