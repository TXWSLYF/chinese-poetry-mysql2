{
  "content": "何处曾移菊，溪桥鹤岭东。篱疏还有艳，园小亦无丛。 \n日晚秋烟里，星繁晓露中。影摇金涧水，香染玉潭风。 \n罢酒惭陶令，题诗答谢公。朝来数花发，身在尉佗宫。",
  "dynasty": "唐代",
  "id": 28503,
  "name": "南海使院对菊怀丁卯别墅",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}