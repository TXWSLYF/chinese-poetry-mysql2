{
  "content": "家临清溪水，溪水绕盘石。绿萝四面垂，褭褭百馀尺。 \n风泉度丝管，苔藓铺茵席。传闻颍阳人，霞外漱灵液。 \n忽枉岩中翰，吟望朝复夕。何当遂远游，物色候逋客。",
  "dynasty": "唐代",
  "id": 2942,
  "name": "答田征君（一作敬答田征君游岩）",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}