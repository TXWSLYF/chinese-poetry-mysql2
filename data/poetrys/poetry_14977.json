{
  "content": "蕃州部落能结束，朝暮驰猎黄河曲。 \n燕歌未断塞鸿飞，牧马群嘶边草绿。 \n秦筑长城城已摧，汉武北上单于台。 \n古来征战虏不尽，今日还复天兵来。 \n黄河东流流九折，沙场埋恨何时绝。 \n蔡琰没去造胡笳，苏武归来持汉节。 \n为报如今都护雄，匈奴且莫下云中。 \n请书塞北阴山石，愿比燕然车骑功。",
  "dynasty": "唐代",
  "id": 14977,
  "name": "塞下曲",
  "poet": {
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。",
    "id": 484,
    "image": "https://raw.githubusercontent.com/hujiaweibujidao/poetry/master/image/image_484.jpg",
    "name": "李益",
    "star": 0
  },
  "star": 1,
  "tags": []
}