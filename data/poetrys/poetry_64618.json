{
  "content": "自腊月十五日放灯，纵都夹人夜游。妇女游者，珠帘下邀住，饮以金瓯酒。有妇人饮酒毕，辄怀金瓯。左右呼之，妇人曰：妾之夫性严，今带酒容，何以自明。怀此金瓯为证耳。隔帘闻笑声曰：与之。其词曰。 \n人间天上。端楼龙凤灯先赏。倾城粉黛月明中，春思荡。醉金瓯仙酿。 \n一从鸾辂北向。旧时宝座应蛛纲。游人此际客江乡，空怅望。梦连昌清唱。",
  "dynasty": "宋代",
  "id": 64618,
  "name": "凤皇枝令",
  "poet": {
    "desc": "万俟咏是北宋末南宋初词人。字雅言，自号词隐、大梁词隐。籍贯与生卒年均不详。哲宗元佑时已以诗赋见称于时。据王灼《碧鸡漫志》卷2记载：“元佑时诗赋老手”。但屡试不第，于是绝意仕进，纵情歌酒。自号“大梁词隐”。徽宗政和初年，召试补官，授大晟府制撰。绍兴五年(1135)补任下州文学。善工音律，能自度新声。词学柳永，存词27首。",
    "id": 40,
    "image": "https://raw.githubusercontent.com/hujiaweibujidao/poetry/master/image/image_40.jpg",
    "name": "万俟咏",
    "star": 0
  },
  "star": 1,
  "tags": []
}