{
  "content": "邀勒春风不早开，众芳飘后上楼台。数苞仙艳火中出， \n一片异香天上来。晓露精神妖欲动，暮烟情态恨成堆。 \n知君也解相轻薄，斜倚阑干首重回。",
  "dynasty": "唐代",
  "id": 34839,
  "name": "牡丹",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 2,
  "tags": []
}