{
  "content": "异地还相见，平生问可知。壮年俱欲暮，往事尽堪悲。 \n道路频艰阻，亲朋久别离。解兵逃白刃，谒帝值明时。 \n淹疾生涯故，因官事业移。鸡鸣关月落，雁度朔风吹。 \n客泪翻岐下，乡心落海湄。积愁何计遣，满酌浣相思。",
  "dynasty": "唐代",
  "id": 30348,
  "name": "岐阳逢曲阳故人话旧",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}