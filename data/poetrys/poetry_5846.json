{
  "content": "结庐若耶里，左右若耶水。无日不钓鱼，有时向城市。 \n溪中水流急，渡口水流宽。每得樵风便，往来殊不难。 \n一川草长绿，四时那得辨。短褐衣妻儿，馀粮及鸡犬。 \n日暮鸟雀稀，稚子呼牛归。住处无邻里，柴门独掩扉。",
  "dynasty": "唐代",
  "id": 5846,
  "name": "泛若耶谿",
  "poet": {
    "desc": "丘为，苏州嘉兴人。事继母孝，常有灵芝生堂下。累官太子右庶子。致仕，给俸禄之半以终身。年八十馀，母尚无恙。及居忧，观察使韩滉以致仕官给禄，所以惠养老臣，不可在丧而异，惟罢春秋羊酒。卒年九十六。与刘长卿善，其赴上都也，长卿有诗送之，亦与王维为友。诗十三首。",
    "id": 90,
    "image": "https://raw.githubusercontent.com/hujiaweibujidao/poetry/master/image/image_90.jpg",
    "name": "丘为",
    "star": 0
  },
  "star": 1,
  "tags": []
}