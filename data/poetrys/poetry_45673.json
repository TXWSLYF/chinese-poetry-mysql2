{
  "content": "卧云道士来相辞，相辞倏忽何所之。紫阁春深烟霭霭， \n东风花柳折枝枝。药成酒熟有时节，寒食恐失松间期。 \n冥鸿一见伤弓翼，高飞展转心无疑。满酌数杯酒， \n狂吟几首诗。留不住，去不悲，醯鸡蜉蝣安得知。",
  "dynasty": "唐代",
  "id": 45673,
  "name": "送卧云道士（一作鱼又玄，题云题柳公权书度人经后）",
  "poet": {
    "id": 0,
    "name": "虞有贤",
    "star": 0
  },
  "star": 1,
  "tags": []
}