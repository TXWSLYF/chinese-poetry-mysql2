{
  "content": "漠漠波浮云影，遥遥天接山痕。一声渔唱起苹汀。名利缘渠唤醒。 \n短棹拟携西子，长吟时吊湘灵。白鸥容我作同盟。占取两湖清影。",
  "dynasty": "宋代",
  "id": 60768,
  "name": "西江月（泛洞庭青草）",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}