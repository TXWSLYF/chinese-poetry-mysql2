{
  "content": "一燕海上来，\n一燕高堂息。\n一朝相逢遇，\n依然旧相识。\n问我来何迟，\n山川几纡直。\n答言海路长，\n风驶飞无力。\n昔别缝罗衣，\n春风初入帏。\n今来夏欲晚，\n桑扈薄树飞。",
  "dynasty": "南北朝",
  "id": 48130,
  "name": "赠杜容成",
  "poet": {
    "desc": "吴均（469年－520年），字叔庠。南朝梁史学家，文学家，时官吴兴主簿。明人辑有《吴朝清集》。",
    "id": 534,
    "image": "https://raw.githubusercontent.com/hujiaweibujidao/poetry/master/image/image_534.jpg",
    "name": "吴均",
    "star": 0
  },
  "star": 10,
  "tags": []
}