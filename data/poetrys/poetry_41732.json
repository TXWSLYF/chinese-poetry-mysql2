{
  "content": "重阳不忍上高楼，寒菊年年照暮秋。万叠故山云总隔， \n两行乡泪血和流。黄茅莽莽连边郡，红叶纷纷落钓舟。 \n归计未成年渐老，茱萸羞戴雪霜头。 \n载花乘酒上高山，四望秋空八极宽。蜀国江山存不得， \n刘家豚犬取何难。张仪旧壁苍苔厚，葛亮荒祠古木寒。 \n独对斜阳更惆怅，锦江东注似波澜。",
  "dynasty": "唐代",
  "id": 41732,
  "name": "重阳感怀",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 2,
  "tags": []
}