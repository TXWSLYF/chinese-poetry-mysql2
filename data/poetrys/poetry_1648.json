{
  "content": "妾家本住巫山云，巫山流水常自闻。玉琴弹出转寥夐， \n直似当时梦中听。三峡流泉几千里，一时流入深闺里。 \n巨石奔崖指下生，飞波走浪弦中起。初疑喷涌含雷风， \n又似呜咽流不通。回湍曲濑势将尽，时复滴沥平沙中。 \n忆昔阮公为此曲，能使仲容听不足。一弹既罢复一弹， \n愿似流泉镇相续。",
  "dynasty": "唐代",
  "id": 1648,
  "name": "琴曲歌辞。三峡流泉歌",
  "poet": {
    "desc": "李季兰（713年-784年）原名李冶，字季兰，乌程（今浙江湖州吴兴）人。唐代女诗人、女道士。生于唐玄宗开元初年，幼时住在四川三峡。",
    "id": 2589,
    "image": "https://raw.githubusercontent.com/hujiaweibujidao/poetry/master/image/image_2589.jpg",
    "name": "李季兰",
    "star": 0
  },
  "star": 2,
  "tags": []
}