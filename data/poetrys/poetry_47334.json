{
  "content": "嫩草如烟，石榴花发海南天。日暮江亭春影渌，鸳鸯浴， \n水远山长看不足。 \n画舸停桡，槿花篱外竹横桥。水上游上沙上女，回顾， \n笑指芭蕉林里住。 \n岸远沙平，日斜归路晚霞明。孔雀自怜金翠尾，临水， \n认得行人惊不起。 \n洞口谁家，木兰船系木兰花。红袖女郎相引去，游南浦， \n笑倚春风相对语。 \n二八花钿，胸前如雪脸如莲。耳坠金镮穿瑟瑟，霞衣窄， \n笑倚江头招远客。 \n路入南中，桄榔叶暗蓼花红。两岸人家微雨后，收红豆， \n树底纤纤抬素手。 \n袖敛鲛绡，采香深洞笑相邀。藤杖枝头芦酒滴，铺葵席， \n豆蔻花间bx晚日。 \n翡翠，白蘋香里小沙汀。岛上阴阴秋雨色，芦花扑， \n数只渔船何处宿。",
  "dynasty": "唐代",
  "id": 47334,
  "name": "南乡子",
  "poet": {
    "desc": "（896－971）益州（今四川成都人），在后蜀任职为中书舍人。据《宣和画谱》载，他事孟昶时历任翰林学士、门下侍郎同平章事，随孟昶降宋后，授为散骑常侍，工诗文，特别长于词，又善长笛，是花间派重要作家。",
    "id": 175,
    "image": "https://raw.githubusercontent.com/hujiaweibujidao/poetry/master/image/image_175.jpg",
    "name": "欧阳炯",
    "star": 0
  },
  "star": 5,
  "tags": []
}