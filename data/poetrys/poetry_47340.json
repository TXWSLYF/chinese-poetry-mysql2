{
  "content": "粉融红腻莲房绽，脸动双波慢。小鱼衔玉鬓钗横， \n石榴裙染象纱轻，转娉婷¤ \n偷期锦浪荷深处，一梦云兼雨。臂留檀印齿痕香， \n深秋不寐漏初长，尽思量。 \n楚腰蛴领团香玉，鬓叠深深绿。月蛾星眼笑微频， \n柳夭桃艳不胜春，晚妆匀¤ \n水纹簟映青纱帐，雾罩秋波上。一枝娇卧醉芙蓉， \n良宵不得与君同，恨忡忡。",
  "dynasty": "唐代",
  "id": 47340,
  "name": "虞美人",
  "poet": {
    "desc": "阎选,生卒和字里不详，五代时期后蜀的布衣，工小词。与欧阳烔、鹿虔扆、毛文锡、韩琮被时人称为“五鬼”，世传有八首小词被唐人赵崇祚收入《花间集》。《花间集》称阎处士。其他不详。",
    "id": 284,
    "image": "https://raw.githubusercontent.com/hujiaweibujidao/poetry/master/image/image_284.jpg",
    "name": "阎选",
    "star": 0
  },
  "star": 4,
  "tags": []
}