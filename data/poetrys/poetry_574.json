{
  "content": "端拱承休命，时清荷圣皇。四聪闻受谏，五服远朝王。 \n景媚莺初啭，春残日更长。命筵多济济，盛乐复锵锵。 \n酆镐谁将敌，横汾未可方。愿齐山岳寿，祉福永无疆。",
  "dynasty": "唐代",
  "id": 574,
  "name": "奉和御制麟德殿宴百官",
  "poet": {
    "desc": "宋若宪（？～835）字不详，清阳贝州人，宋若莘四妹。生年不详，卒于唐文宗太和末。",
    "id": 1145,
    "name": "宋若宪",
    "star": 0
  },
  "star": 1,
  "tags": []
}