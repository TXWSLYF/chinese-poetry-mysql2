{
  "content": "丈夫好弓剑，行坐说金吾。喜闻有行役，结束不待车。 \n官田赠倡妇，留妾侍舅姑。舅姑皆已死，庭花半是芜。 \n中妹寻适人，生女亦嫁夫。何曾寄消息，他处却有书。 \n严风厉中野，女子心易孤。贫贱又相负，封侯意何如。",
  "dynasty": "唐代",
  "id": 32586,
  "name": "怨歌行",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 2,
  "tags": []
}