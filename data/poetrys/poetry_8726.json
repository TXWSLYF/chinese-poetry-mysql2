{
  "content": "冰壶见底未为清，少年如玉有诗名。闻话嵩峰多野寺， \n不嫌黄绶向阳城。朱门严训朝辞去，骑出东郊满飞絮。 \n河南庭下拜府君，阳城归路山氛氲。山氛氲，长不见。 \n钓台水渌荷已生，少姨庙寒花始遍。县闲吏傲与尘隔， \n移竹疏泉常岸帻。莫言去作折腰官，岂似长安折腰客。",
  "dynasty": "唐代",
  "id": 8726,
  "name": "杂言送黎六郎（寿阳公之子）",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 2,
  "tags": []
}