{
  "content": "石竹花开照庭石，红藓自禀离宫色。一枝两枝初笑风， \n猩猩血泼低低丛。常嗟世眼无真鉴，却被丹青苦相陷。 \n谁为根寻造化功，为君吐出淳元胆。白日当午方盛开， \n彤霞灼灼临池台。繁香浓艳如未已，粉蝶游蜂狂欲死。",
  "dynasty": "唐代",
  "id": 45301,
  "name": "石竹花",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 3,
  "tags": []
}