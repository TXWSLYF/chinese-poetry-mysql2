{
  "content": "南省西清，黄扉青琐，五年历遍中都。一封朝奏，无乃爱君欤。便作筠阳胜赏，东溪上、鸥鸟相娱。谁知道，心存魏阙，身暂寄江湖。 \n东溪，何所有，冬梅夏柳，春杞秋蕖。谩回首，多少笼鸟池鱼。细看山林朝市；经行处等是蘧。今朝好，一杯寿酒，一卷养生书。",
  "dynasty": "宋代",
  "id": 66555,
  "name": "满庭芳",
  "poet": {
    "desc": "俞国宝（约1195年前后在世）字不详，号醒庵。江西抚州临川人。南宋著名诗人。江西诗派著名诗人之一。国宝性豪放，嗜诗酒，曾游览全国名山大川，饮酒赋诗，留下不少胜炙人口的锦词佳篇。著有《醒庵遗珠集》10卷。约宋宁宗庆元初前后在世。孝宗淳熙间为太学生。",
    "id": 479,
    "name": "俞国宝",
    "star": 0
  },
  "star": 1,
  "tags": []
}