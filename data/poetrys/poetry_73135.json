{
  "content": "野性安衡茅，杰屋愁耽耽。\n上不补县官，下有肉食惭。\n虽非策云骥，实鄙作茧蚕。\n失计不容悔，渔蓑换朱蓝。\n少壮尚可力，老大真难堪。\n今朝意颇豁，村舍寄半酣。\n玉版烹雪笋，金苞擘霜柑。\n岂为写我忧，亦以税我骖。\n弄笔作一笑，何用与客谈。\n逡巡上车去，湿翠浮烟岚。",
  "dynasty": "宋代",
  "id": 73135,
  "name": "村舍小酌",
  "poet": {
    "desc": "陆游（1125—1210），字务观，号放翁。汉族，越州山阴（今浙江绍兴）人，南宋著名诗人。少时受家庭爱国思想熏陶，高宗时应礼部试，为秦桧所黜。孝宗时赐进士出身。中年入蜀，投身军旅生活，官至宝章阁待制。晚年退居家乡。创作诗歌今存九千多首，内容极为丰富。著有《剑南诗稿》、《渭南文集》、《南唐书》、《老学庵笔记》等。",
    "id": 272,
    "image": "https://raw.githubusercontent.com/hujiaweibujidao/poetry/master/image/image_272.jpg",
    "name": "陆游",
    "star": 0
  },
  "star": 10,
  "tags": []
}