{
  "content": "念别灉湖去，浮舟更一临。千峰出浪险，万木抱烟深。 \n南郡延恩渥，东山恋宿心。露花香欲醉，时鸟啭馀音。 \n涉趣皆留赏，无奇不遍寻。莫言山水间，幽意在鸣琴。",
  "dynasty": "唐代",
  "id": 4462,
  "name": "别灉湖",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}