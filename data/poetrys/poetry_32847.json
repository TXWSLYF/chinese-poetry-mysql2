{
  "content": "入室少情意，出门多路岐。黄鹤有归日，荡子无还时。 \n人谁无分命，妾身何太奇。君为东南风，妾作西北枝。 \n青楼邻里妇，终年画长眉。自倚对良匹，笑妾空罗帏。 \n郎本东家儿，妾本西家女。对门中道间，终谓无离阻。 \n岂知中道间，遣作空闺主。自是爱封侯，非关备胡虏。 \n知子去从军，何处无良人。",
  "dynasty": "唐代",
  "id": 32847,
  "name": "古别离",
  "poet": {
    "desc": "于濆，字子漪，自号逸诗，晚唐诗人，里居及生卒年均不详，约唐僖宗乾符初（约876年前后）在世。咸通二年（681年）举进士及第，仕终泗州判官。濆患当时诗人拘束声律而入轻浮，故作古风三十篇，以矫弊俗，自号逸诗，有《于濆诗集》、《新唐书艺文志》传于世。",
    "id": 2740,
    "image": "https://raw.githubusercontent.com/hujiaweibujidao/poetry/master/image/image_2740.jpg",
    "name": "于濆",
    "star": 0
  },
  "star": 2,
  "tags": []
}