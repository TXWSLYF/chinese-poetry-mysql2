{
  "content": "众木尽相遗，孤芳独任奇。锸天形硉兀，当殿势頫危。 \n恐是夸娥怒，教临嶻嶭衰。节穿开耳目，根瘿坐熊罴。 \n世只论荣落，人谁问等衰。有巅从日上，无叶与秋欺。 \n虎搏应难动，雕蹲不敢迟。战锋新缺齾，烧岸黑bO黧。 \n斗死龙骸杂，争奔鹿角差。肢销洪水脑，棱耸梵天眉。 \n磔索珊瑚涌，森严獬豸窥。向空分荦指，冲浪出鲸鬐. \n杨仆船橦在，蚩尤阵纛隳。下连金粟固，高用铁菱披。 \n挺若苻坚棰，浮于祖纳椎。峥嵘惊露鹤，bp趚阂云螭。 \n傍宇将支压，撑霄欲抵隵.背交虫臂挶，相向鹘拳追。 \n格笔差犹立，阶干卓未麾。鬼神应暗画，风雨恐潜移。 \n已觉寒松伏，偏宜后土疲。好邀清啸傲，堪映古茅茨。 \n材大应容蝎，年深必孕夔。后雕依佛氏，初植必僧弥。 \n拥肿烦庄辩，槎牙费庾词。咏多灵府困，搜苦化权卑。 \n类既区中寡，朋当物外推。蟠桃标日域，珠草侍仙墀。 \n真宰诚求梦，春工幸可医。若能嘘嶰竹，犹足动华滋。",
  "dynasty": "唐代",
  "id": 33729,
  "name": "奉和袭美古杉三十韵",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}