{
  "content": "奉子一杯酒，为子照颜色。但愿腮上红，莫管颏下白。 \n自古无长生，生者何戚戚。登山勿厌高，四望都无极。 \n丘陇逐日多，天地为我窄。只见李耳书，对之空脉脉。 \n何曾见天上，著得刘安宅。若问长生人，昭昭孔丘籍。",
  "dynasty": "唐代",
  "id": 20509,
  "name": "自古无长生劝姚合酒（一本作劝杨勉酒）",
  "poet": {
    "desc": "刘叉，唐代诗人。生卒年、字号、籍贯等均不详。活动在元和年代。他以“任气”著称，喜评论时人。韩愈善接天下士，他慕名前往，赋《冰柱》、《雪车》二诗，名出卢仝、孟郊二人之上。后因不满韩愈为谀墓之文，攫取其为墓铭所得之金而去，归齐鲁，不知所终。",
    "id": 788,
    "image": "https://raw.githubusercontent.com/hujiaweibujidao/poetry/master/image/image_788.jpg",
    "name": "刘叉",
    "star": 0
  },
  "star": 1,
  "tags": []
}