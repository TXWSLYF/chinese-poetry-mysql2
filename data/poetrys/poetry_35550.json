{
  "content": "几年栖旅寄西秦，不识花枝醉过春。短艇闲思五湖浪， \n羸蹄愁傍九衢尘。关河风雨迷归梦，钟鼓朝昏老此身。 \n忽向太平时节过，一竿持去老遗民。",
  "dynasty": "唐代",
  "id": 35550,
  "name": "长安春夕旅怀",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}