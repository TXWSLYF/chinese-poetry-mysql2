{
  "content": "弱水蓬莱真胜地，祥烟闪烁霓旌。瑶池欢会下云軿。康宁新喜事，淑善旧家声。 \n戏彩捧觞真乐事，蟠桃献寿千春。从今更愿子孙荣。加恩封锦诰，学道诵黄庭。",
  "dynasty": "宋代",
  "id": 59195,
  "name": "临江仙（寿老人）",
  "poet": {
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。",
    "id": 3025,
    "name": "卢炳",
    "star": 0
  },
  "star": 1,
  "tags": []
}