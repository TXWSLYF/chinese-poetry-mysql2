{
  "content": "落日几呼渡，佳夕每留关。有时来照清浅，鬓雪似潘安。一曲亲蒙君赐，两岸更无人迹，惟见鹭飞还。隙地欠栽接，蕉荔杂黄丹。 \n柳全疏，松尚幼，怕摧残。旁人笑我痴计，管钥费防闲。翁意在乎林壑，客亦知夫水月，满腹贮清寒。赋咏差有愧，赤壁与滁山。",
  "dynasty": "宋代",
  "id": 60997,
  "name": "水调歌头（客散循堤步月而作）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 2,
  "tags": []
}