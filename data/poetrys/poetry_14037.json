{
  "content": "重轩深似谷，列柏镇含烟。境绝苍蝇到，风生白雪前。 \n弹冠惊迹近，专席感恩偏。霄汉朝来下，油幢路几千。",
  "dynasty": "唐代",
  "id": 14037,
  "name": "贞元末东院尝接事今西川武相公于兹…夏日即事因寄四韵",
  "poet": {
    "desc": "窦群（763—814），字丹列。兄弟皆擢进士第，独群以处士客于毗陵。韦夏卿荐之，为左拾遗，转膳部员外郎，兼侍御史，知杂事。出为唐州刺史，武元衡、李吉甫共引之，召拜吏部郎中。元衡辅政，复荐为中丞。后出为湖南观察使，改黔中，坐事，贬开州刺史。稍迁容管经略使，召还卒。诗二十三首。",
    "id": 2851,
    "name": "窦群",
    "star": 0
  },
  "star": 1,
  "tags": []
}