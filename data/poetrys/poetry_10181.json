{
  "content": "归客自南楚，怅然思北林。萧条秋风暮，回首江淮深。 \n留君终日欢，或为梁父吟。时辈想鹏举，他人嗟陆沉。 \n载酒登平台，赠君千里心。浮云暗长路，落日有归禽。 \n离别未足悲，辛勤当自任。吾知十年后，季子多黄金。",
  "dynasty": "唐代",
  "id": 10181,
  "name": "别王彻",
  "poet": {
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。",
    "id": 227,
    "image": "https://raw.githubusercontent.com/hujiaweibujidao/poetry/master/image/image_227.jpg",
    "name": "高适",
    "star": 0
  },
  "star": 1,
  "tags": []
}