{
  "content": "子孙三十八人 \n九九之年逢降庆，生年生日同时。金花紫诰鬓银丝。乞身香火地，日戏老莱衣。 \n浑舍集成千岁会，子孙三世庭闱。共将春酒祝金卮。蟠桃三月暮，莫怪看花迟。",
  "dynasty": "宋代",
  "id": 54672,
  "name": "临江仙",
  "poet": {
    "desc": "李石。少负才名，既登第，任大学博士，出主石室，就学者如云。蜀学之盛，古今鲜俪。后卒成都，时作山水小笔，风调远俗。卒年七十外。",
    "id": 1199,
    "name": "李石",
    "star": 0
  },
  "star": 1,
  "tags": []
}