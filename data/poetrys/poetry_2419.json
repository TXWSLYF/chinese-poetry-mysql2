{
  "content": "我从铜州来，见子上京客。问我故乡事，慰子羁旅色。 \n子问我所知，我对子应识。朋游总强健，童稚各长成。 \n华宗盛文史，连墙富池亭。独子园最古，旧林间新坰. \n柳行随堤势，茅斋看地形。竹从去年移，梅是今年荣。 \n渠水经夏响，石苔终岁青。院果早晚熟，林花先后明。 \n语罢相叹息，浩然起深情。归哉且五斗，饷子东皋耕。",
  "dynasty": "唐代",
  "id": 2419,
  "name": "答王无功问故园",
  "poet": {
    "id": 0,
    "name": "朱仲晦",
    "star": 0
  },
  "star": 1,
  "tags": []
}