{
  "content": "西湖天下名，可以濯吾缨。况是携家赏，从妨半驿程。 \n尝茶春味渴，断酒晚怀清。尽得幽人趣，犹嫌守吏迎。 \n重餐逢角暮，百事喜诗成。坐阻湘江谪，谁为话政声。",
  "dynasty": "唐代",
  "id": 30590,
  "name": "题汉州西湖",
  "poet": {
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。",
    "id": 947,
    "name": "薛能",
    "star": 0
  },
  "star": 1,
  "tags": []
}