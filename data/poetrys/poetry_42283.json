{
  "content": "今日春风至，花开石氏园。未全红艳折，半与素光翻。 \n点缀疏林遍，微明古径繁。窥临莺欲语，寂寞李无言。 \n谷变迷铺锦，台馀认树萱。川流人事共，千载竟谁论。",
  "dynasty": "唐代",
  "id": 42283,
  "name": "金谷园花发怀古",
  "poet": {
    "desc": "宪宗元和间进士。《全唐诗》存省试诗《金谷园花发怀古》1首，元和六年(811)登第之王质有同题之诗。事迹据《登科记考》卷一八推知。",
    "id": 2180,
    "image": "https://raw.githubusercontent.com/hujiaweibujidao/poetry/master/image/image_2180.jpg",
    "name": "张公乂",
    "star": 0
  },
  "star": 1,
  "tags": []
}