{
  "content": "自去射虎得虎归，官差射虎得虎迟。独行以死当虎命， \n两人因疑终不定。朝朝暮暮空手回，山下绿苗成道径。 \n远立不敢污箭镞，闻死还来分虎肉。惜留猛虎著深山， \n射杀恐畏终身闲。",
  "dynasty": "唐代",
  "id": 15800,
  "name": "射虎行",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}