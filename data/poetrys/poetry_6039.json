{
  "content": "越溪女，越溪莲。齐菡萏，双婵娟。嬉游向何处， \n采摘且同船。浩唱发容与，清波生漪涟。时逢岛屿泊， \n几伴鸯鸳眠。襟袖既盈溢，馨香亦相传。薄暮归去来， \n苎罗生碧烟。",
  "dynasty": "唐代",
  "id": 6039,
  "name": "采莲（一作放歌行）",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 3,
  "tags": []
}