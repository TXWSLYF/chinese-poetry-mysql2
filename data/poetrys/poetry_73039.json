{
  "content": "吴夫，佩银龟。\n乘天马，索怪奇。\n忽得虢略一片石，其中白色圆如规。\n又有树与乌，画手虽妙何能为。\n吴乃持问欧阳公，比公曩获尤可疑。\n疑不为辨赋以诗，诗辞粲粲明星垂。\n复遣齎来使我和，坐上钜公傍睨之。\n范侯实有杨雄学，咸云此理难究推。\n我归涤虑反覆思，义虽不经聊解颐。\n月与太阳合朔时，阳乌飞上桂树枝。\n枝上作窠生群儿，人不知天公。\n天公欲俾世间见，影著石面如黏黐。\n乌既不得去，月亦不可移。\n留为千古作好玩，慎勿倾仆同玉碑。",
  "dynasty": "宋代",
  "id": 73039,
  "name": "和吴冲卿学士石屏",
  "poet": {
    "desc": "梅尧臣（1002～1060）字圣俞，世称宛陵先生，北宋著名现实主义诗人。汉族，宣州宣城（今属安徽）人。宣城古称宛陵，世称宛陵先生。初试不第，以荫补河南主簿。50岁后，于皇祐三年（1051）始得宋仁宗召试，赐同进士出身，为太常博士。以欧阳修荐，为国子监直讲，累迁尚书都官员外郎，故世称“梅直讲”、“梅都官”。曾参与编撰《新唐书》，并为《孙子兵法》作注，所注为孙子十家著（或十一家著）之一。有《宛陵先生集》60卷，有《四部丛刊》影明刊本等。词存二首。",
    "id": 131,
    "image": "https://raw.githubusercontent.com/hujiaweibujidao/poetry/master/image/image_131.jpg",
    "name": "梅尧臣",
    "star": 0
  },
  "star": 1,
  "tags": []
}