{
  "content": "范蠡东浮阔，灵均北泛长。谁知远烟浪，别有好思量。 \n故国门前急，天涯照里忙。难收上楼兴，渺漫正斜阳。",
  "dynasty": "唐代",
  "id": 45024,
  "name": "看水",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 2,
  "tags": []
}