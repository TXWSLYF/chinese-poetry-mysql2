{
  "content": "渚宫本坳下，佛庙有台阁。台下三四松，低昂势前却。 \n是时晴景丽，松梢残雪薄。日色相玲珑，纤云映罗幕。 \n逡巡九霄外，似振风中铎。渐见尺帛光，孤飞唳空鹤。 \n裴回耀霜雪，顾慕下寥廓。蹋动樛盘枝，龙蛇互跳跃。 \n俯瞰九江水，旁瞻万里壑。无心眄乌鸢，有字悲城郭。 \n清角已沉绝，虞韶亦冥寞。鶱翻勿重留，幸及钧天作。",
  "dynasty": "唐代",
  "id": 20555,
  "name": "松鹤",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}