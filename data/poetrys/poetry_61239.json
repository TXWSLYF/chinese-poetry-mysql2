{
  "content": "游人绝。绿阴满野芳菲歇。芳菲歇。养蚕天气，采茶时节。 \n枝头杜宇啼成血。陌头杨柳吹成雪。吹成雪。淡烟微雨，江南三月。",
  "dynasty": "宋代",
  "id": 61239,
  "name": "忆秦娥（暮春）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}