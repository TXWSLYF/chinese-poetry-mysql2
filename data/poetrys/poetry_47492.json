{
  "content": "津树萧萧旅馆空，坐看疏叶绕阶红。\n故乡千里楚云外，归雁一声烟雨中。\n漳浦病多愁易老，茂陵书在信难通。\n功名倘遂身无事，终向溪头伴钓翁。",
  "dynasty": "唐代",
  "id": 47492,
  "name": "白马津阻雨",
  "poet": {
    "desc": "司马扎，生卒年里贯均未详，唐宣宗大中（847~858）前后在世。曾登进士第，有诗名，与储嗣宗友善。著有《司马先辈集》，《全唐诗》。",
    "id": 525,
    "name": "司马扎",
    "star": 0
  },
  "star": 1,
  "tags": []
}