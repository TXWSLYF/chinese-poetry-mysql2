{
  "content": "初献\n丹楹转月。金绣纷幢钺。勋在有唐宗社，人千载、仰英烈。\n维辰嗟尽节。故里昭虔揭。临御雍雍来下，歆初荐、俎羞洁。 \n\n亚献\n当年宋壁。血拥河流赤。全护东南形胜，百易万、五神力。\n人心同奋激。立此生民极。哀角载歌霜晓，奭斗琼、圣容怿。\n\n终献\n忠忱谊愊。对越如丹赤。缅想遗风余烈，犹身见、古颜色。\n惟馨非黍稷。穆穆歆明德。簟滟芳彝须醉，回云旞、佑乡国。\n\n",
  "dynasty": "宋代",
  "id": 69052,
  "name": "霜天晓角（祭双庙乐章）",
  "poet": {
    "id": 0,
    "name": "杨均",
    "star": 0
  },
  "star": 1,
  "tags": []
}