{
  "content": "沉吟对迁客，惆怅西南天。昔为一官未得意， \n今向万里令人怜。念兹斗酒成暌间，停舟叹君日将晏。 \n远树应怜北地春，行人却羡南归雁。丈夫穷达未可知， \n看君不合长数奇。江山到处堪乘兴，杨柳青青那足悲。",
  "dynasty": "唐代",
  "id": 10254,
  "name": "送田少府贬苍梧",
  "poet": {
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。",
    "id": 227,
    "image": "https://raw.githubusercontent.com/hujiaweibujidao/poetry/master/image/image_227.jpg",
    "name": "高适",
    "star": 0
  },
  "star": 3,
  "tags": []
}