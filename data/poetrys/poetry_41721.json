{
  "content": "屈指良交十四人，隙驹风烛渐为尘。当初花下三秦客， \n只有天涯二老身。乘醉几同游北内，寻芳多共谒东邻。 \n此时阻隔关山远，月满江楼泪满巾。",
  "dynasty": "唐代",
  "id": 41721,
  "name": "寄长安郑员外",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 1,
  "tags": []
}