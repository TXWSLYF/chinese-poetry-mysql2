{
  "content": "向吴天万里、一叶归舟。岁月尽悠悠。有清歌一曲，醉中自笑，酒醒还愁。几度春莺啭午，塞雁横秋。渔笛蓑衣底，依旧勾收。 \n多谢飞来双鹤，□水边林下，伴我遨游。笑老莱晨昏，色笑为亲留。有向来、素琴三尺，枕一编、《周易》在床头。君知否，家山梦寐，浑胜瀛洲。",
  "dynasty": "宋代",
  "id": 54679,
  "name": "八声甘州（怀归）",
  "poet": {
    "desc": "李石。少负才名，既登第，任大学博士，出主石室，就学者如云。蜀学之盛，古今鲜俪。后卒成都，时作山水小笔，风调远俗。卒年七十外。",
    "id": 1199,
    "name": "李石",
    "star": 0
  },
  "star": 2,
  "tags": []
}