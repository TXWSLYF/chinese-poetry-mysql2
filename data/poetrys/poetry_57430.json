{
  "content": "小妆朱槛，护秋英千点，金钿如簇。黄叶白苹朝露冷，只有孤芳幽馥。华发苍头，宦情羁思，来伴花幽独。巡檐无语，清愁何啻千斛。 \n因念爱酒渊明，东篱雅意，千载无人续。身在花边须一醉，小覆杯中＿醁。过了重阳，捻枝嗅蕊，休叹年华速。明年春到，陈根更有新绿。",
  "dynasty": "宋代",
  "id": 57430,
  "name": "念奴娇（菊）",
  "poet": {
    "desc": "王炎（1137——1218）字晦叔，一字晦仲，号双溪，婺源（今属江西）人。一生著述甚富，有《读易笔记》、《尚书小传》、《礼记解》、《论 语解》、《孝圣解》、《老子解》、《春秋衍义》、《象数稽疑》、《禹贡辨》等，《全宋词》第 三册录其词五十二首。事迹见胡升《王大监传》（《新安文献志》卷六九）、 《宋史翼》卷二四，参《南宋馆阁续 录》卷八、九。",
    "id": 726,
    "image": "https://raw.githubusercontent.com/hujiaweibujidao/poetry/master/image/image_726.jpg",
    "name": "王炎",
    "star": 0
  },
  "star": 1,
  "tags": []
}