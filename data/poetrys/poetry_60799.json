{
  "content": "云情雨意才端的。津鼓催行色。因缘虽浅是因缘。犹胜当初无分、小留连。 \n刘郎双鬓青堪照。君也方年少。尊前不用苦沾衣。未信桃源别后、路成迷。",
  "dynasty": "宋代",
  "id": 60799,
  "name": "虞美人",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}