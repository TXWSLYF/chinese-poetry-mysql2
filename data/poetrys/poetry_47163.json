{
  "content": "桃花流水漾纵横，春昼彩霞明。刘郎去，阮郎行， \n惆怅恨难平¤ \n愁坐对云屏，算归程。何时携手洞边迎，诉衷情。 \n鸳鸯交颈绣衣轻，碧沼藕花馨。偎藻荇，映兰汀， \n和雨浴浮萍¤ \n思妇对心惊，想边庭。何时解佩掩云屏，诉衷情。",
  "dynasty": "唐代",
  "id": 47163,
  "name": "诉衷情（一名桃花水）",
  "poet": {
    "desc": "唐末五代时人，字平珪，高阳（今属河北人），一作南阳（今属河南）人。年十四，登进士第。已而入蜀，从王建，官翰林学士承旨，进文思殿大学士，拜司徒，蜀亡，随王衍降唐。未几，复事孟氏，与欧阳烔等五人以小词为孟昶所赏。《花间集》称毛司徒，著有《前蜀纪事》《茶谱》，词存三十二首，今有王国维辑《毛司徒词》一卷。",
    "id": 254,
    "name": "毛文锡",
    "star": 0
  },
  "star": 1,
  "tags": []
}