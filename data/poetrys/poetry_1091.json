{
  "content": "何山无朝云，彼云亦悠扬。何山无暮雨，彼雨亦苍茫。 \n宋玉恃才者，凭云构高唐。自重文赋名，荒淫归楚襄。 \n峨峨十二峰，永作妖鬼乡。",
  "dynasty": "唐代",
  "id": 1091,
  "name": "乐府杂曲。鼓吹曲辞。巫山高",
  "poet": {
    "desc": "于濆，字子漪，自号逸诗，晚唐诗人，里居及生卒年均不详，约唐僖宗乾符初（约876年前后）在世。咸通二年（681年）举进士及第，仕终泗州判官。濆患当时诗人拘束声律而入轻浮，故作古风三十篇，以矫弊俗，自号逸诗，有《于濆诗集》、《新唐书艺文志》传于世。",
    "id": 2740,
    "image": "https://raw.githubusercontent.com/hujiaweibujidao/poetry/master/image/image_2740.jpg",
    "name": "于濆",
    "star": 0
  },
  "star": 1,
  "tags": []
}