{
  "content": "律应黄钟候，天地尚胚浑。腾腾一气，家园平地一枝春。下手依时急采，莫放中宫芽溢，害里却生恩。火候精勤处，加减武和文。 \n定浮沈，明主客，别疏亲。真铅留汞，造化合乾坤。此是身中灵宝，谁信龙从火出，二八共成斤。些子希夷法，只在弄精魂。",
  "dynasty": "宋代",
  "id": 61467,
  "name": "水调歌头（十之五）",
  "poet": {
    "desc": "夏元鼎[约公元1201年前后在世]字宗禹，永嘉（今浙江永嘉）人。南宋时期人。",
    "id": 1144,
    "name": "夏元鼎",
    "star": 0
  },
  "star": 1,
  "tags": []
}