{
  "content": "桓景登高事可寻，黄花开处绿畦深。消灾辟恶君须采， \n冷露寒霜我自禁。篱物早荣还早谢，涧松同德复同心。 \n陶公岂是居贫者，剩有东篱万朵金。",
  "dynasty": "唐代",
  "id": 39113,
  "name": "菊花",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 51,
  "tags": []
}