{
  "content": "我爱□君，结屋并山，友松竹梅。有倦游孤剑，暂悬素壁，醉吟行履，时印苍苔。得失不惊，知恬交养，浩浩胸中何壮哉。须知道，似骅骝万里，道路方开。 \n相期湖上舒怀。莫放过花枝与酒杯。况上天已办，河东新赋，圜桥乐得，海内英才。矍铄溪翁，据鞍一笑，画饼功名赋傥来。长堤上，正柳花荷气，尽可追陪。",
  "dynasty": "宋代",
  "id": 61263,
  "name": "沁园春（次韵四友吴会卿次子西上）",
  "poet": {
    "desc": "冯取洽，字熙之，号双溪翁，延平（今福建南平）人。生卒年均不详，约宋理淳佑初前后在世。工词，常与黄升唱和。《花庵词选》中录他的词五首。",
    "id": 1742,
    "name": "冯取洽",
    "star": 0
  },
  "star": 1,
  "tags": []
}