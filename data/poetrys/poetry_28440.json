{
  "content": "帝城春榜谪灵仙，四海声华二十年。阙下书功无后辈， \n卷中文字掩前贤。官闲每喜江山静，道在宁忧雨露偏。 \n自笑小儒非一鹗，亦趋门屏冀相怜。",
  "dynasty": "唐代",
  "id": 28440,
  "name": "赠桐庐房明府先辈",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}