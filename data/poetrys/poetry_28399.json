{
  "content": "白雪多随汉水流，谩劳旌旆晚悠悠。笙歌暗写终年恨， \n台榭潜消尽日忧。鸟散落花人自醉，马嘶芳草客先愁。 \n怪来雅韵清无敌，三十六峰当庾楼。",
  "dynasty": "唐代",
  "id": 28399,
  "name": "酬钱汝州",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}