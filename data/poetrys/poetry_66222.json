{
  "content": "娇红隐映花稍雾。金莲容与歌声度。得句写香笺。江山此意传。 \n醉当春好处。不道因风絮。去并锦闱眠。青绫被底仙。",
  "dynasty": "宋代",
  "id": 66222,
  "name": "菩萨蛮（即席次王华容韵）",
  "poet": {
    "desc": "张孝忠[约公元一一八二年前后在世]字正臣，历阳人。生卒年均不详，约宋孝宗淳熙中前后在世。生平无考。工词，著有《野逸堂词》一卷，《文献通考》传于世。",
    "id": 2069,
    "name": "张孝忠",
    "star": 0
  },
  "star": 1,
  "tags": []
}