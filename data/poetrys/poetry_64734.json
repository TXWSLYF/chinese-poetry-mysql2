{
  "content": "谁劝东风腊里来。不知天待雪，恼江梅。东郊寒色尚俳徊。双彩燕，飞傍鬓云堆。 \n玉冷晓妆台。宜春金缕字，拂香腮。红罗先绣踏青鞋。春犹浅，花信更须催。",
  "dynasty": "宋代",
  "id": 64734,
  "name": "小冲山（立春）",
  "poet": {
    "desc": "李邴（1085-1146）， 字汉老，号龙龛居士。济州任城人。生于宋神宗元丰八年，卒于高宗绍兴十六年，年六十二岁。崇宁五年，1106年举进士第。累迁翰林学士。高宗即位，擢兵部侍郎，兼直学士院。苗傅、刘正彦反，邴谕以逆顺祸福之理，且密劝殿帅王元，俾以禁旅击贼。后为资政殿学士，上战阵、守备、措画、绥怀各五事，不报。闲居十七年，卒於泉州。谥文敏。邴著有草堂集一百卷，《宋史本传》传于世。存词8首。",
    "id": 338,
    "name": "李邴",
    "star": 0
  },
  "star": 1,
  "tags": []
}