{
  "content": "观白鹭，看乌鸦，水底摸鱼虾。莺穿柳，蝶恋花，景幽雅，若非云门莫夸。\n　　想林济，大慈悲，究竟作根基。打一捧，去片皮，好呆痴，痛痒犹然不知。\n　　龟毛拂，兔角锥。虾蟆扑天飞。泥牛吼，木马嘶，少人知，俯仰泄漏天机。\n　　麦有面，粟有米，布裤里更有腿。山有石，海有月，语真实，洞霞无极立基。\n　　擒意马，锁心猿，神气养交全。非扭捏，合自然，体幽玄，法眼超过大千。\n　　玄妙塞，化城关，一脚□蹬翻。花红处，柳绿间，没遮栏，处处仙佛面颜。\n　　天边月，月正圆，掘地去寻天。有无有，颠倒颠，妙玄玄，正道须当要口传。\n　　天边月，月上弦，卯酉不虚传。八两汞，八两铅，一斤全，照破了三千及大\n千。\n　　天边月，月应弓，真道妙无穷。龙擒龙，虎擒龙，两相逢，结一朵金花弄风。\n　　天边月，月正南，前后各三三。离是女，坎是男，妙玄谈，不说破教人家怎\n参？\n　　天边月，月应炉，铅汞鼎中居。金凭火，炼就珠，一葫芦，三百八十四铢。",
  "dynasty": "元代",
  "id": 69497,
  "name": "【商调】梧叶儿_观白鹭，看",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}