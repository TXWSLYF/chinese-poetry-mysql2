{
  "content": "绣罗裙上双鸳带。年年长系春心在。梅子别时青。如今浑已成。 \n美人书幅幅。中有连环玉。不是只催归。要情无断时。",
  "dynasty": "宋代",
  "id": 55403,
  "name": "菩萨蛮",
  "poet": {
    "desc": "赵彦端（1121~1175）字德庄，号介庵，汴人。生卒年均不详，约宋高宗绍兴末前后在世。工为词，尝赋西湖谒金门词，有“波底夕阳红湿”之句。高宗喜曰：“我家裹人也会作此”！……\"乾道、淳熙间，（公元一一七四年前后）以直宝文阁知建宁府。终左司郎官。彦端词以婉约纤秾胜，有介庵词四卷，及介庵集十卷，外集三卷，均《宋史艺文志》并行于世。",
    "id": 650,
    "name": "赵彦端",
    "star": 0
  },
  "star": 1,
  "tags": []
}