{
  "content": "东阁郎官巧写真。西湖处士妙传神。嫣然一笑腊前春。 \n斗好虽无冰骨女，相宜幸是雪髯人。且烦疏影入清尊。",
  "dynasty": "宋代",
  "id": 51738,
  "name": "浣溪沙（赏梅）",
  "poet": {
    "desc": "葛胜仲 (1072～1144) 宋代词人，字鲁卿，丹阳（今属江苏）人。绍圣四年(1097)进士。元符三年(1100)，中宏词科。累迁国子司业，官至文华阁待制。卒谥文康。宣和间曾抵制征索花鸟玩物的弊政，气节甚伟，著名于时。与叶梦得友密，词风亦相近。有《丹阳词》。",
    "id": 436,
    "name": "葛胜仲",
    "star": 0
  },
  "star": 1,
  "tags": []
}