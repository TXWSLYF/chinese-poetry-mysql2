{
  "content": "五十无产业，心轻百万资。屠酤亦与群，不问君是谁。 \n饮酒或垂钓，狂歌兼咏诗。焉知汉高士，莫识越鸱夷。 \n寄迹栖霞山，蓬头睢水湄。忽然辟命下，众谓趋丹墀。 \n沐浴著赐衣，西来马行迟。能令相府重，且有函关期。 \n黾勉从寸禄，旧游梁宋时。皤皤邑中叟，相候鬓如丝。 \n官舍柳林静，河梁杏叶滋。摘芳云景晏，把手秋蝉悲。 \n小县情未惬，折腰君莫辞。吾观主人意，不久召京师。",
  "dynasty": "唐代",
  "id": 5994,
  "name": "赠别高三十五",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}