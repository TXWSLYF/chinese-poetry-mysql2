{
  "content": "五更残月省墙边，绛旆蜺旌卓晓烟。千炬火中莺出谷， \n一声钟后鹤冲天。皆乘骏马先归去，独被羸童笑晚眠。 \n对酒暂时情豁尔，见花依旧涕潸然。未酬阚泽佣书债， \n犹欠君平卖卜钱。何事欲休休不得，来年公道似今年。",
  "dynasty": "唐代",
  "id": 38477,
  "name": "癸丑年下第献新先辈",
  "poet": {
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。",
    "id": 622,
    "image": "https://raw.githubusercontent.com/hujiaweibujidao/poetry/master/image/image_622.jpg",
    "name": "韦庄",
    "star": 0
  },
  "star": 1,
  "tags": []
}