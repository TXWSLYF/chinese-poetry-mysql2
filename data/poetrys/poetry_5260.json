{
  "content": "拜郎登省闼，奉使驰车乘。遥瞻使者星，便是郎官应。 \n台妙时相许，皇华德弥称。二陕听风谣，三秦望形胜。 \n此中暌益友，是日多诗兴。寒尽岁阴催，春归物华证。",
  "dynasty": "唐代",
  "id": 5260,
  "name": "和左司张员外自洛使入京中路先赴长安逢立春日…诸公",
  "poet": {
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。",
    "id": 910,
    "image": "https://raw.githubusercontent.com/hujiaweibujidao/poetry/master/image/image_910.jpg",
    "name": "孙逖",
    "star": 0
  },
  "star": 1,
  "tags": []
}