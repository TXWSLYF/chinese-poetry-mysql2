{
  "content": "烟霄已遂明经第，江汉重来问苦吟。托兴偶凭风月远， \n忘机终在寂寥深。千篇未听常徒口，一字须防作者心。 \n此日与君聊话别，老身难约更相寻。",
  "dynasty": "唐代",
  "id": 45175,
  "name": "送吴先辈赴京",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}