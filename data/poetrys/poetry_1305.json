{
  "content": "妾本深宫妓，曾城闭九重。君王欢爱尽，歌舞为谁容。 \n锦衾不复襞，罗衣谁再缝。高台西北望，流涕向青松。 \n金凤邻铜雀，漳河望邺城。君王无处所，台榭若平生。 \n舞筵纷可就，歌梁俨未倾。西陵松槚冷，谁见绮罗情。",
  "dynasty": "唐代",
  "id": 1305,
  "name": "相和歌辞。铜雀妓",
  "poet": {
    "desc": "王勃（649或650～676或675年），唐代诗人。汉族，字子安。绛州龙门(今山西河津)人。王勃与杨炯、卢照邻、骆宾王齐名，世称“初唐四杰”，其中王勃是“初唐四杰”之首。",
    "id": 289,
    "image": "https://raw.githubusercontent.com/hujiaweibujidao/poetry/master/image/image_289.jpg",
    "name": "王勃",
    "star": 0
  },
  "star": 1,
  "tags": []
}