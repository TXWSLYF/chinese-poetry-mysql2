{
  "content": "酒熟人须饮，春还鬓已秋。愿逢千日醉，得缓百年忧。 \n旧里多青草，新知尽白头。风前灯易灭，川上月难留。 \n卒卒周姬旦，栖栖鲁孔丘。平生能几日，不及且遨游。",
  "dynasty": "唐代",
  "id": 4123,
  "name": "故园置酒",
  "poet": {
    "desc": "刘希夷 （约651-？） 唐诗人。 一名庭芝，字延之（一作庭芝），汉族，汝州（今河南省汝州市）人。 上元进士，善弹琵琶。其诗以歌行见长，多写闺情，辞意柔婉华丽，且多感伤情调。《代悲白头吟》有“年年岁岁花相似，岁岁年年人不同”句，相传其舅宋之问欲据为已有，希夷不允，之问竟遣人用土囊将他压死。延之少有文华，落魄不拘常格，后为人所害，死时年未三十。原有集，已失传。",
    "id": 784,
    "name": "刘希夷",
    "star": 0
  },
  "star": 2,
  "tags": []
}