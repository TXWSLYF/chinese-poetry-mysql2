{
  "content": "龟山帝始营，龙门禹初凿。出入经变化，俯仰凭寥廓。 \n未若兹山功，连延并巫霍。东北疏艮象，西南距坤络。 \n宏阜自郁盘，高标复回薄。势入柴桑渚，阴开彭蠡壑。 \n九江杳无际，七泽纷相错。云雨散吴会，风波腾鄬鄀. \n迹随造化久，利与乾坤博。肸蚃精气通，纷纶潜怪作。 \n石渠忽见践，金房安可托。地入天子都，岩有仙人药。 \n二门几迢递，三宫何倏爚.咫尺穷杳冥，跬步皆恬漠。 \n仙才惊羽翰，幽居静龙蠖。明牧振雄词，棣华殊灼灼。 \n盛叶匡西夏，深谋赞禹亳。黄云覆鼎飞，绛气横川跃。 \n佐历符贤运，人期茂天爵。礼乐富垂髫，诗书成舞勺。 \n清辉靖岩电，利器腾霜锷。游圣挹衢尊，邻畿恭木铎。 \n岩仞包武侯，波澜控文若。旋闻刈薪楚，遽睹升葵藿。 \n稷契序揆图，良平公辅略。重地资出守，英藩谅求瘼。 \n豫章观伟材，江州访灵崿。阳岫晓氛氲，阴崖暮萧索。 \n潜伏屡鲸奔，雄飞更鸷搏。惊cb透烟霞，腾猿乱枝格。 \n故园有归梦，他山飞赏乐。帝乡徒可游，湟涧终旅泊。 \n景物观淮海，云霄望河洛。城阙紫微星，图书玄扈閤. \n神功多粉缋，元气犹斟酌。丞相下南宫，将军趋北落。 \n横簪并附蝉，列鼎俱调鹤。四郊时迷路，五月先投龠。 \n池榭宣琼管，风花乱珠箔。旧游劳梦寐，新知无悦乐。 \n天寒欲赠言，岁暮期交约。夜琴清玉柱，秋灰变缇幕。 \n风云动翰林，宫徵调文籥.言泉激为浪，思绪飞成缴。 \n千里辉珠玑，五采含丹雘.钟鼓旋惊鷃，瑾瑜俄抵鹊。 \n窃价惭庸怠，叨声逾寂莫。长望限南溟，居然翳东郭。",
  "dynasty": "唐代",
  "id": 3552,
  "name": "经庐岳回望江州想洛川有作",
  "poet": {
    "desc": "[唐]字伯华，河南巩（今巩县）人。少孤，事母尤孝，工文辞，与王勃齐名。累迁左史兼直弘文馆，武后（六八四至七o四）时官修文馆学士。工书，杜甫寄刘峡州伯华使君诗云：“学并卢、王敏，书偕褚、薛能。老兄真不坠，小了独无承。”《唐书本传、杜诗笺注》",
    "id": 2505,
    "name": "刘允济",
    "star": 0
  },
  "star": 1,
  "tags": []
}