{
  "content": "咄咄衰翁，向羽书中，又过一春。正老怀梦想，扁舟访剡，壮图惭负，万里城并，溟翼上之，冀群空矣，自此阳关无故人。岷江路，忆一番风浪，三月烟尘。 \n美哉乐事良辰。正好趁东门官柳新。且舒晴慷慨，何须感旧，转头解后，未必犹今。问讯南楼，劳还西戍，君为楚歌侬越吟。眉黄近，怕洛涯催出，便有佳音。",
  "dynasty": "宋代",
  "id": 61919,
  "name": "沁园春（乔宾王有和，再用韵）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}