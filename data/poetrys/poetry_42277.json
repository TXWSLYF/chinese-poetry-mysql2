{
  "content": "暖积龙池绿，晴连御苑春。迎风茎未偃，裛露色犹新。 \n苒苒分阶砌，离离杂荇蘋.细丛依远渚，疏影落轻沦。 \n迟引萦花蝶，偏宜拾翠人。那怜献赋者，惆怅惜兹辰。",
  "dynasty": "唐代",
  "id": 42277,
  "name": "龙池春草",
  "poet": {
    "desc": "万俟造，生卒年不详。河南(今河南洛阳)人。德宗贞元十三年(797)登进士第。事迹散见《元和姓纂》卷一〇、《登科记考》卷一四。《全唐诗》存诗1首。",
    "id": 2075,
    "name": "万俟造",
    "star": 0
  },
  "star": 1,
  "tags": []
}