{
  "content": "洪偃汤休道不殊，高帆共载兴何俱。北京丧乱离丹凤， \n南国烟花入鹧鸪。明月团圆临桂水，白云重叠起苍梧。 \n威仪本是朝天士，暂向辽荒住得无。",
  "dynasty": "唐代",
  "id": 45238,
  "name": "送错公、栖公南游",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}