{
  "content": "万古知心只老天，英雄堪恨复堪怜。\n如公更缓须臾死，此虏安能八十年。\n漠漠凝尘空偃月，堂堂遗像在凌烟。\n早知埋骨西湖路，学取鸱夷理钓船。",
  "dynasty": "宋代",
  "id": 73068,
  "name": "题鄂王墓",
  "poet": {
    "desc": "叶绍翁，南宋中期诗人，字嗣宗，号靖逸，处州龙泉人。祖籍建安（今福建建瓯），本姓李，后嗣于龙泉(今属浙江丽水)叶氏。生卒年不详。曾任朝廷小官。其学出自叶适，他长期隐居钱塘西湖之滨，与真德秀交往甚密，与葛天民互相酬唱。",
    "id": 345,
    "image": "https://raw.githubusercontent.com/hujiaweibujidao/poetry/master/image/image_345.jpg",
    "name": "叶绍翁",
    "star": 0
  },
  "star": 1,
  "tags": []
}