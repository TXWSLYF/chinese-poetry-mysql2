{
  "content": "霜清木落，深院帘栊静。池面卷烟波，莹香水、一奁明镜。修筠拂槛，疏翠挽婵娟，山雾敛，水云收，野阔江天迥。 \n红消醉玉，酒面风前醒。罗幕护轻寒，锦屏空、金炉烬冷。星横参昂，梅径月黄昏，清梦觉，浅眉颦，窗外横斜影。",
  "dynasty": "宋代",
  "id": 51361,
  "name": "蓦山溪（月夜）",
  "poet": {
    "desc": "谢逸（1068-1113，一说1010-1113）字无逸，号溪堂。宋代临川城南（今属江西省抚州市）人。北宋文学家，江西诗派二十五法嗣之一。与其从弟谢薖并称“临川二谢”。与饶节、汪革、谢薖并称为“江西诗派临川四才子”。 曾写过300首咏蝶诗，人称“谢蝴蝶”。生于宋神宗赵顼熙宁元年，幼年丧父，家境贫寒。与汪革、谢薖同学于吕希哲，刻苦磨砺，诗文俱佳。两次应科举，均不第。宋徽宗赵佶政和三年以布衣终老于故土，年四十五。",
    "id": 280,
    "name": "谢逸",
    "star": 0
  },
  "star": 1,
  "tags": []
}