{
  "content": "深闺乍冷鉴开箧，玉箸微微湿红颊。一阵霜风杀柳条， \n浓烟半夜成黄叶。垂垂白练明如雪，独下闲阶转凄切。 \n只知抱杵捣秋砧，不觉高楼已无月。时闻寒雁声相唤， \n纱窗只有灯相伴。几展齐纨又懒裁，离肠恐逐金刀断。 \n细想仪形执牙尺，回刀剪破澄江色。愁捻银针信手缝， \n惆怅无人试宽窄。时时举袖匀红泪，红笺谩有千行字。 \n书中不尽心中事，一片殷勤寄边使。",
  "dynasty": "唐代",
  "id": 39676,
  "name": "闻砧（一作寄边衣）",
  "poet": {
    "desc": "裴说，桂州（今广西桂林）人。唐哀帝天祐三年（906）丙寅科状元及第。该科进士二十五人。考官：吏部侍郎薛廷珪。裴说生于乱世，早年窘迫于乱离，奔走于道路。诗句\"避乱一身多\"引起众人共鸣。自幼勤奋攻读。曾任补阙、礼部员外郎，天祐四年（907），天下大乱，裴见升迁无望，即携眷南下，唐朝灭亡，全家于湖南石首一地约住半年，又因战火波及，再向家乡逃难，不久，于旅途中死去。裴说为诗讲究苦吟炼意，追求新奇，又工书法，以行草知名。",
    "id": 2938,
    "name": "裴说",
    "star": 0
  },
  "star": 1,
  "tags": []
}