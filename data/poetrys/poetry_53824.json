{
  "content": "帘外繁霜未扫。楼角动、玉绳横晓。百和交焚瑞烟绕。霁霞明，画屏深，天渺渺。 \n喜色连池沼。荐眉寿、玉儿娇小。早晚除书下天表。日初长，莫等闲，孤一笑。",
  "dynasty": "宋代",
  "id": 53824,
  "name": "夜游宫（生日代人献江宰）",
  "poet": {
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。",
    "id": 241,
    "name": "吕渭老",
    "star": 0
  },
  "star": 1,
  "tags": []
}