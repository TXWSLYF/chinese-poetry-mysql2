{
  "content": "黄花似钿，芙蓉如面，秋事凄然向晚。风流从古记登高，又处处、悲丝急管。 \n有愁万斛，有才八斗，慷慨时惊俗眼。明年一笑复谁同，料天远、争如人远。",
  "dynasty": "宋代",
  "id": 60767,
  "name": "鹊桥仙（次韵湖上）",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}