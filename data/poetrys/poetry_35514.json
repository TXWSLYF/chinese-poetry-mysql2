{
  "content": "春生溪岭雪初开，下马云亭酹一杯。好是精灵偏有感， \n能于乡里不为灾。九江贾客应遥祝，五夜神兵数此来。 \n尽室唯求多降福，新年归去便风催。",
  "dynasty": "唐代",
  "id": 35514,
  "name": "谒宁祠",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}