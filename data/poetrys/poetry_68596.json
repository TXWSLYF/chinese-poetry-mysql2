{
  "content": "开岁春迟，早赢得、一白潇潇。风窗淅簌，梦惊金帐春娇。是处貂裘透暖，任尊前回舞，红倦柔腰。今朝。亏陶家、茶鼎寂寥。 \n料得东皇戏剧，怕蛾儿街柳，先斗元宵。宇宙低迷，倩谁分、浅凸深凹。休嗟空花无据，便真个、琼雕玉琢，总是虚飘。虚飘。且沈醉，趁楼头、零片未消。",
  "dynasty": "宋代",
  "id": 68596,
  "name": "玲珑玉（半闲堂赋春雪）",
  "poet": {
    "desc": "姚云文，宋末元初知名文学家，字圣瑞，号江村，江西高安人。咸淳四年进士。入元，授承直郎，抚、建两路儒学提举。有《江村遗稿》，今不传。《全宋词》存词九首。",
    "id": 281,
    "name": "姚云文",
    "star": 0
  },
  "star": 1,
  "tags": []
}