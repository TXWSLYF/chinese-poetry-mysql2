{
  "content": "可爱十分月，都无一点云。清光是处皆有，浑不许人分。独是大江深处，一片水晶世界，仿佛有微痕。坐到夜深际，万籁寂无闻。 \n与诸君，同一笑，举芳樽。素娥自有佳约，何必命红裙。顷刻参横斗转，归去华胥一觉，玩事任纷纷。我袖有玉斧，当为整乾坤。",
  "dynasty": "宋代",
  "id": 61901,
  "name": "水调歌头（再赋）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}