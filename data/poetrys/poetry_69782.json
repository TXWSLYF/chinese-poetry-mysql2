{
  "content": "院宇深沉人静悄，冷清清宝兽烟消。四壁秋虫，一帘疏雨，两般儿斗来相恼。\n　　【幺】一夜先争十岁老，闷厌厌情绪无聊。都为些子欢娱，霎时恩爱，惹一\n场梦魂颠倒。\n　　【挂玉钩序】意厮投，心相乐。瞒昧爷娘，准备下窝巢。月下期，星前约，\n两遍三遭。人憔，女伴店，闲家哨，柳青行冷句儿般调。不堤防烈火烧祆庙，\n阻断佳期，拆散鸾交。\n　　【幺】难熬，目下别离，时间阻隔。心上思量，口内店着。受惨切，怀忧\n抱，日日朝朝。娘噍，觅殴寻争叫！把少年身分与才料。得个妇名儿胜似闲花草，\n怕不待寻个久远前程，恐不坚牢。\n　　【尾声】两三番个嫁字儿看看道道，来到口角头连忙咽了。今世里离散买休\n多，欢娱的到头少。\n　　纵有阳台无故人，空闲了雨雨云云。彩凤空闲，玉箫声尽，风月数载绝伦。\n　　【幺】多绪多情病身，今番又索着昏。眼角排情，眉尖传信，谁当得恁般丰\n韵。\n　　【乔牌儿】至如于俺亲，怎敢对人问。惯曾经过莺花阵，这番愁又新。\n　　【幺】未得一夜恩，先信了满怀闷。十分模样十分俊，料应不会村。\n　　【尾声】求知人意相随顺，简帖儿须当再本。口儿里不抢白，心儿里便是肯。　忆所见\n　　缺月风帘碎影筛，碧纱厨酒乍醒来。雾鬓支鬟，柳腰花面，多情恁时安在。\n　　【风入松】杏花深处小亭台，犹作梦魂猜。东风邂逅逢娇态，麝兰散满闲阶。\n罗袜凌波半窄，春衫可体新裁。\n　　【落梅风】眉尖上眼挫侧，先留下几分恩爱。怕人知得地里佯不采，徐行过\n玉阑干外。\n　　【胡十八】不下怀，自惊怪，悲间阻，想和谐，巫山依旧楚云埋。雁书又乖，\n鱼笺倦裁，一身无限愁，十日九番害。\n　　【拨不断】细裁画，命合该，姻缘顷刻多成败。鬼病千般强打捱，凄凉万种\n难担载，几曾得片时轻快。\n　　【离亭宴煞】楚阳台步步荆榛隘，担阁下两厢情色。相思卷何年结束，糊突\n谜甚日明白。传示你权宁耐，切莫把鲰生见责。是送暖的意儿虚，非偷香的性儿\n歹。",
  "dynasty": "元代",
  "id": 69782,
  "name": "【双调】夜行船_院宇深沉人",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}