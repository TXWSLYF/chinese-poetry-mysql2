{
  "content": "人说马当波浪险，我经波浪似通衢。 \n大凡君子行藏是，自有龙神卫过湖。 \n贪残官吏虔诚谒，毒害商人沥胆过。 \n只怕马当山下水，不知平地有风波。 \n九江连海一般深，未必船经庙下沈。 \n头上苍苍没瞒处，不如平取一生心。",
  "dynasty": "唐代",
  "id": 38202,
  "name": "将过湖南经马当山庙因书三绝",
  "poet": {
    "desc": "杜荀鹤(846～904)，唐代诗人。字彦之，号九华山人。汉族，池州石埭（今安徽石台）人。大顺进士，以诗名，自成一家，尤长于宫词。官至翰学士知制造。大顺二年，第一人擢第，复还旧山。宣州田頵遣至汴通好，朱全忠厚遇之，表授翰林学士、主客员外郎、知制诰。恃势侮易缙绅，众怒，欲杀之而未及。天祐初卒。自序其文为《唐风集》十卷，今编诗三卷。事迹见孙光宪《北梦琐言》、何光远《鉴诫录》、《旧五代史·梁书》本传、《唐诗纪事》及《唐才子传》。",
    "id": 291,
    "image": "https://raw.githubusercontent.com/hujiaweibujidao/poetry/master/image/image_291.jpg",
    "name": "杜荀鹤",
    "star": 0
  },
  "star": 1,
  "tags": []
}