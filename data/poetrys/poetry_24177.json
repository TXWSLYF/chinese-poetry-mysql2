{
  "content": "渚亭临净域，凭望一开轩。晚日分初地，东风发杏园。 \n异香飘九陌，丽色映千门。照灼瑶华散，葳蕤玉露繁。 \n未教游妓折，乍听早莺喧。谁复争桃李，含芳自不言。",
  "dynasty": "唐代",
  "id": 24177,
  "name": "曲江亭望慈恩寺杏园花发",
  "poet": {
    "desc": "曹著，贞元年间进士，诗人。",
    "id": 1627,
    "image": "https://raw.githubusercontent.com/hujiaweibujidao/poetry/master/image/image_1627.jpg",
    "name": "曹著",
    "star": 0
  },
  "star": 1,
  "tags": []
}