{
  "content": "记室新诗相寄我，蔼然清绝更无过。溪风满袖吹骚雅， \n岩瀑无时滴薜萝。云外山高寒色重，雪中松苦夜声多。 \n静酬嘉唱对幽景，苍鹤羸栖古木柯。",
  "dynasty": "唐代",
  "id": 34795,
  "name": "山中览刘书记新诗",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}