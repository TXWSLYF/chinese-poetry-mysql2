{
  "content": "天资忠孝佐金轮，香火空王有宿因。此世喜登金骨塔， \n前生应是育王身。封疆岁暮笙歌合，襦袴正初锦绣新。 \n释子沾恩无以报，只擎章句贡平津。 \n似圣悲增道不穷，忧民忧国契尧聪。两髯有雪丹霄外， \n万里无尘一望中。南照微明连莽苍，峨嵋拥秀接崆峒。 \n林僧岁月知何幸，还似支公见谢公。 \n步步层层孰可陪，相轮边日照三台。喜欢烝庶皆相逐， \n惆怅銮舆尚未回。金铎撼风天乐近，仙花含露瑞烟开。 \n一年一度常如此，愿见文翁百度来。",
  "dynasty": "唐代",
  "id": 44392,
  "name": "蜀王登福感寺塔三首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}