{
  "content": "失意归三径，伤春别九门。薄烟杨柳路，微雨杏花村。 \n牧竖还呼犊，邻翁亦抱孙。不知余正苦，迎马问寒温。",
  "dynasty": "唐代",
  "id": 28249,
  "name": "下第归蒲城墅居",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}