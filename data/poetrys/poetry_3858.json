{
  "content": "德阳宫北苑东头，云作高台月作楼。金锤玉蓥千金地， \n宝杖雕文七宝球。窦融一家三尚主，梁冀频封万户侯。 \n容色由来荷恩顾，意气平生事侠游。共道用兵如断蔗， \n俱能走马入长楸。红鬣锦鬃风騄骥，黄络青丝电紫骝。 \n奔星乱下花场里，初月飞来画杖头。自有长鸣须决胜， \n能驰迅走满先筹。薄暮汉宫愉乐罢，还归尧室晓垂旒。",
  "dynasty": "唐代",
  "id": 3858,
  "name": "打球篇",
  "poet": {
    "desc": "蔡孚，开元中为起居郎。做有著名的诗集有两首。一为《奉和圣制龙池篇》，另一为《打球篇》。",
    "id": 2829,
    "name": "蔡孚",
    "star": 0
  },
  "star": 2,
  "tags": []
}