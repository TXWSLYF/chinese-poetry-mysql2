{
  "content": "三衢太守文章伯。七月政成如戏剧。坐中咳唾落珠玑，笔下神明飞霹雳。 \n才高莫恨溪山窄。且与燕公添秀发。风流前辈渐无多，好在魏公门下客。",
  "dynasty": "宋代",
  "id": 51495,
  "name": "玉楼春（赠孙守公素）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}