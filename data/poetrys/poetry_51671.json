{
  "content": "楚天来驾春相送。半醉侧、花冠重。瑶台清宴，群仙戏手，剪出彩衣犹动。谁拂瑶琴巧弄。舞丹山、三千雏凤。 \n艳冶轻盈放纵。倚东风、从来遍宠。桃花溪上，相思未断，愁掩五云真洞。算曾揖、飞鸾双控。等间入、襄王春梦。",
  "dynasty": "宋代",
  "id": 51671,
  "name": "柳初新",
  "poet": {
    "desc": "沈蔚(?～?)宋代词人，字会宗,吴兴(今浙江吴兴)人,生平不详。 《全宋词》存词22首。",
    "id": 293,
    "name": "沈蔚",
    "star": 0
  },
  "star": 2,
  "tags": []
}