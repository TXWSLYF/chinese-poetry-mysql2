{
  "content": "罗裾薄薄秋波染，眉间画得山两点。相见绮筵时， \n深情暗共知¤ \n翠翘云鬓动，敛态弹金凤。宴罢入兰房，邀人解佩珰。 \n罗衣隐约金泥画，玳筵一曲当秋夜。声颤觑人娇， \n云鬟袅翠翘¤ \n酒醺红玉软，眉翠秋山远。绣幌麝烟沈，谁人知两心。 \n玉容光照菱花影，沉沉脸上秋波冷。白雪一声新， \n雕梁起暗尘¤ \n宝钗摇翡翠，香惹芙蓉醉。携手入鸳衾，谁人知此心。",
  "dynasty": "唐代",
  "id": 47273,
  "name": "菩萨蛮",
  "poet": {
    "desc": "约公元九三O年前后在世字、里、生年不详死于925年五代时许州人，约后唐明宗长兴初前后在世，据当代学者考证，死于前蜀败亡之际。父魏宏夫，为蜀王建养子，赐姓名王宗弼，封齐王。承班为驸马都尉，官至太尉。国亡，与其父同时被杀。承班工词，艳丽似温庭筠，今存二十一首（见《唐五代词》）。 元遗山曰：魏承班词，俱为言情之作。大旨明净，不更苦心刻意以竞胜者。",
    "id": 292,
    "name": "魏承班",
    "star": 0
  },
  "star": 2,
  "tags": []
}