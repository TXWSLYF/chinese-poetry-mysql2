{
  "content": "东风吹物，渐入韶华媚。和气散千门，更灵鹊、前村报喜。月宫仙子，昨夜下瑶如，人传道，诞兰房，喜把金盆洗。 \n中郎传业，此事今如意。遥想画堂中，有葱葱，云烟滃瑞。休言前日，玉燕不来投，看释氏，到明年，又送麒麟至。",
  "dynasty": "宋代",
  "id": 66885,
  "name": "蓦山溪（寿生女）",
  "poet": {
    "desc": "王大烈（生卒年不详），泉州晋江（今属福建）人。嘉定四年（1221）进士。所存诗词多为贺人生子而作。《全宋词》第四册录其词二首。《全宋诗》卷二九五八录其诗十首。事迹见《宋诗纪事补遗》卷六三。",
    "id": 2941,
    "name": "王大烈",
    "star": 0
  },
  "star": 1,
  "tags": []
}