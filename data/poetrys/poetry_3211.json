{
  "content": "野客思茅宇，山人爱竹林。琴尊唯待处，风月自相寻。 \n小径偏宜草，空庭不厌花。平生诗与酒，自得会仙家。 \n乱竹开三径，飞花满四邻。从来扬子宅，别有尚玄人。 \n风筵调桂轸，月径引藤杯。直当花院里，书斋望晓开。",
  "dynasty": "唐代",
  "id": 3211,
  "name": "赠李十四四首",
  "poet": {
    "desc": "王勃（649或650～676或675年），唐代诗人。汉族，字子安。绛州龙门(今山西河津)人。王勃与杨炯、卢照邻、骆宾王齐名，世称“初唐四杰”，其中王勃是“初唐四杰”之首。",
    "id": 289,
    "image": "https://raw.githubusercontent.com/hujiaweibujidao/poetry/master/image/image_289.jpg",
    "name": "王勃",
    "star": 0
  },
  "star": 4,
  "tags": []
}