{
  "content": "山间非吾心，物表翼所托。振衣超烦滓，策杖追岑壑。 \n绝地穷gK岈，造天究磐礴。迩临烟霞积，逖睇宇宙廓。 \n俯惊白云涌，仰骇飞泉落。苔浓鲜翠屏，松古丽丹崿。 \n目冀睹乔羡，心希驭龙鹤。乃知巢由情，岂伊猿鸟乐。 \n兹山何独秀，万仞倚昊苍。晨跻烟霞趾，夕憩灵仙场。 \n俯观海上月，坐弄浮云翔。松风振雅音，桂露含晴光。 \n不出六合外，超然万累忘。信彼古来士，岩栖道弥彰。",
  "dynasty": "唐代",
  "id": 47022,
  "name": "游倚帝山二首",
  "poet": {
    "desc": "吴筠 (?一778年)，唐朝华州华阴(今陕西华阴县)人。字贞节。一作正节。性高鲠，少举儒子业，进士落第后隐居南阳倚帝山。天宝初召至京师，请隶人道门。后入嵩山，师承冯齐整而受正一之法。与当时文士李白等交往甚密。玄宗多次征召，应对皆名教世务，并以微言讽帝，深蒙赏赐。后被高力士谗言所伤，固辞还山。东游至会稽，大历十三年(778)卒于剡中。弟子私谥“宗元先生”。",
    "id": 2843,
    "image": "https://raw.githubusercontent.com/hujiaweibujidao/poetry/master/image/image_2843.jpg",
    "name": "吴筠",
    "star": 0
  },
  "star": 1,
  "tags": []
}