{
  "content": "腊尽残销春又归，逢新别故欲沾衣。自惊身上添年纪， \n休系心中小是非。富贵祝来何所遂，聪明鞭得转无机。 \n羞看稚子先拈酒，怅望平生旧采薇。去日渐加馀日少， \n贺人虽闹故人稀。椒花丽句闲重检，艾发衰容惜寸辉。 \n苦思正旦酬白雪，闲观风色动青旂。千官仗下炉烟里， \n东海西头意独违。",
  "dynasty": "唐代",
  "id": 21037,
  "name": "酬复言长庆四年元日郡斋感怀见寄",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}