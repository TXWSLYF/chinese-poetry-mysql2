{
  "content": "侧闻郡守至，偶乘黄犊出。不别桃源人，一见经累日。 \n蝉鸣念秋稼，兰酌动离瑟。临水降麾幢，野艇才容膝。 \n参差碧山路，目送江帆疾。涉海得骊珠，栖梧惭凤质。 \n愧非郑公里，归扫蒙笼室。",
  "dynasty": "唐代",
  "id": 16331,
  "name": "奉酬韦使君送归山之作",
  "poet": {
    "desc": "丘丹（约公元780年前后在世）字不详，唐（618-907）丘为弟，苏州嘉兴（今浙江嘉兴市南）人。生卒年均不详，约唐德宗建中初前后在世。初为诸暨令。历检校尚书户部员外郎，兼侍御史。贞元初，隐临平山。与韦应物（737-约789）、鲍防、吕渭诸牧守往还。贞元十一年（795），户部员外郎丘上卿为碑记德焉。丹所作诗，今所见者为全唐诗录存之十一首。",
    "id": 1490,
    "image": "https://raw.githubusercontent.com/hujiaweibujidao/poetry/master/image/image_1490.jpg",
    "name": "丘丹",
    "star": 0
  },
  "star": 1,
  "tags": []
}