{
  "content": "大沩心付白崖前，宝月分辉照蜀天。圣主降情延北内， \n诸侯稽首问南禅。清秋不动骊龙海，红日无私罔象川。 \n欲听吾宗旧山说，地边身老楚江边。",
  "dynasty": "唐代",
  "id": 45067,
  "name": "荆渚寄怀西蜀无染大师兄",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}