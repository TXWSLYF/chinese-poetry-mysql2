{
  "content": "般若唯绝凿，涅槃固无名。先贤未始觉，之子唱希声。 \n秦王嗟理诣，童寿揖词清。徽音闻庐岳，精难动中京。 \n适验方袍里，奇才复挺生。",
  "dynasty": "唐代",
  "id": 42995,
  "name": "奉和窦使君同恭法师咏高僧二首。释僧肇",
  "poet": {
    "desc": "常州法师，与道恭同召，活跃于太宗贞观年间，生平事迹不详，留有是诗三首。",
    "id": 2827,
    "name": "慧宣",
    "star": 0
  },
  "star": 1,
  "tags": []
}