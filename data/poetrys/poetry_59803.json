{
  "content": "廊庙补天手，夷夏想威名。上前张胆明目，倾倒汉公卿。二百年来章贡，前赵后萧相□，今古两豪英。四海望霖雨，可但总祥刑。 \n自儿时，文字里，已心倾。魁躔邈在霄汉，薄宦偶趋承。山见崆峒秀丽，水见玉虹清绝，犹愿见先生。寄语二三子，洙泗在江城。",
  "dynasty": "宋代",
  "id": 59803,
  "name": "水调歌头（快阁上绣使萧大著）",
  "poet": {
    "desc": "徐鹿卿（1170—1249），字德夫，号泉谷，隆兴丰城（今江西省丰城市白土镇后泉村）人。南宋文学家、藏书家。徐鹿卿生于宋孝宗乾道六年，卒于理宗淳祐九年，年八十岁。博通经史，以文学著名乡里。嘉定十六年，（公元一二二三年）廷试进士，调安南军学教授，复申理义之学。入为枢密院编修官。时刘克庄、王迈、方大琮皆因事被黜，他作诗赠之，并为弹劾。太学诸生作四贤诗美之。累官吏部侍郎，提举鸿禧观致仕。及卒，谥清正。鹿卿著有泉谷文集及奏议、讲议等，《宋史本传》传于世。",
    "id": 2556,
    "image": "https://raw.githubusercontent.com/hujiaweibujidao/poetry/master/image/image_2556.jpg",
    "name": "徐鹿卿",
    "star": 0
  },
  "star": 1,
  "tags": []
}