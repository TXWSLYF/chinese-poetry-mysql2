{
  "content": "绿槐阴里黄莺语，深院无人春昼午。画帘垂，金凤舞， \n寂寞绣屏香一炷¤ \n碧天云，无定处，空有梦魂来去。夜夜绿窗风雨， \n断肠君信否。 \n别来半岁音书绝，一寸离肠千万结。难相见，易相别， \n又是玉楼花似雪¤ \n暗相思，无处说，惆怅夜来烟月。想得此时情切， \n泪沾红袖黦.",
  "dynasty": "唐代",
  "id": 47142,
  "name": "应天长",
  "poet": {
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。",
    "id": 622,
    "image": "https://raw.githubusercontent.com/hujiaweibujidao/poetry/master/image/image_622.jpg",
    "name": "韦庄",
    "star": 0
  },
  "star": 6,
  "tags": []
}