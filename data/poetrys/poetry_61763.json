{
  "content": "有擎天一柱，殿角西头，手扶宗祐。万里鱼凫，倚金城山立。亭障惊沙，毡裘卷地，倏度黄龙碛。玉帐从容，招摇才指，顿清边色。 \n见说中天，翠华南渡，一捷金平，胆寒西贼。帝锡公侯，更高＿前绩。箕尾辉腾，昴街芒敛，看清平天日。周衮归来，凤池麟阁，双鬓犹黑。",
  "dynasty": "宋代",
  "id": 61763,
  "name": "醉蓬莱（丁亥寿蜀帅）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}