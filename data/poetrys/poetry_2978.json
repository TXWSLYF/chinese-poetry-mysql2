{
  "content": "凤刹侵云半，虹旌倚日边。散花多宝塔，张乐布金田。 \n时菊芳仙酝，秋兰动睿篇。香街稍欲晚，清跸扈归天。",
  "dynasty": "唐代",
  "id": 2978,
  "name": "奉和九月九日登慈恩寺浮屠应制",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}