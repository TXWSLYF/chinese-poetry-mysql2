{
  "content": "门前梅柳烂春辉，闭妾深闺绣舞衣。 \n双燕不知肠欲断，衔泥故故傍人飞。 \n井上梧桐是妾移，夜来花发最高枝。 \n若教不向深闺种，春过门前争得知。",
  "dynasty": "唐代",
  "id": 42819,
  "name": "春思二首",
  "poet": {
    "desc": "张窈窕，生卒年不详，唐代女诗人，早年身经离乱，漂泊他乡，一度沦落风尘，后寓居于蜀（今四川省），典衣度日。",
    "id": 1084,
    "name": "张窈窕",
    "star": 0
  },
  "star": 7,
  "tags": []
}