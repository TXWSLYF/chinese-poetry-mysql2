{
  "content": "叹人生聊尔，便晨风、翼倦也回飞。况自骑款段，欲追骐骥，千里安之。种得玄芝瑶草，不染满头丝。一醉梅花下，笑舞青衣。 \n说甚封侯万里，待朱门画戟，大第崇墀。人世何时□足，造物任隆施。怪周公、如今不梦，意周公、政自怪吾衰。归来去，夕阳牛陇，夜月鸥矶。",
  "dynasty": "宋代",
  "id": 63120,
  "name": "八声甘州（感兴）",
  "poet": {
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。",
    "id": 527,
    "image": "https://raw.githubusercontent.com/hujiaweibujidao/poetry/master/image/image_527.jpg",
    "name": "何梦桂",
    "star": 0
  },
  "star": 1,
  "tags": []
}