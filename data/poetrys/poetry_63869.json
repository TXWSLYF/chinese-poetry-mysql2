{
  "content": "蟾苑萧疏，云岩芳馥。仙娥寄种来溪曲。晓烟薰上古龙涎，西风展破黄金粟。 \n庾领未梅，陶园休菊。天教占取清香独。胆瓶枕畔两三枝，梦回疑在瑶台宿。",
  "dynasty": "宋代",
  "id": 63869,
  "name": "踏莎行（同前）",
  "poet": {
    "desc": "黄公绍，宋元之际邵武（今属福建）人，字直翁。咸淳进士。入元不仕，隐居樵溪。著《古今韵会》、以《说文》为本，参考宋元以前字书、韵书，集字书训诂之大成，原书已佚，其同时人熊忠所编《古今韵会举要》中，略能见其大概。另有《在轩集》。",
    "id": 138,
    "name": "黄公绍",
    "star": 0
  },
  "star": 1,
  "tags": []
}