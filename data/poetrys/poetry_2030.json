{
  "content": "圣后乘乾日，皇明御历辰。紫宫初启坐，苍璧正临春。 \n雷雨垂膏泽，金钱赐下人。诏酺欢赏遍，交泰睹惟新。 \n毗陵震泽九州通，士女欢娱万国同。伐鼓撞钟惊海上， \n新妆袨服照江东。梅花落处疑残雪，柳叶开时任好风。 \n大德不官逢道泰，天长地久属年丰。",
  "dynasty": "唐代",
  "id": 2030,
  "name": "杂曲歌辞。大酺乐",
  "poet": {
    "desc": "杜审言（约645-708），字必简，汉族，中国唐朝襄州襄阳人，是大诗人杜甫的祖父。唐高宗咸亨进士，唐中宗时，因与张易之兄弟交往，被流放峰州（今越南越池东南）。曾任隰城尉、洛阳丞等小官，累官修文馆直学士，少与李峤、崔融、苏味道齐名，称“文章四友”，是唐代“近体诗”的奠基人之一，作品多朴素自然。其五言律诗，格律谨严。",
    "id": 647,
    "image": "https://raw.githubusercontent.com/hujiaweibujidao/poetry/master/image/image_647.jpg",
    "name": "杜审言",
    "star": 0
  },
  "star": 1,
  "tags": []
}