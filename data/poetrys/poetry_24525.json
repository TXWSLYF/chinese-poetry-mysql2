{
  "content": "此花南地知难种，惭愧僧闲用意栽。海燕解怜频睥睨， \n胡蜂未识更徘徊。虚生芍药徒劳妒，羞杀玫瑰不敢开。 \n惟有数苞红萼在，含芳只待舍人来。",
  "dynasty": "唐代",
  "id": 24525,
  "name": "题开元寺牡丹",
  "poet": {
    "desc": "徐凝，唐代（约公元八一三年、唐宪宗元和中前后前后在世）诗人，浙江睦州人，代表作《奉酬元相公上元》。《全唐诗》录存一卷。",
    "id": 878,
    "name": "徐凝",
    "star": 0
  },
  "star": 3,
  "tags": []
}