{
  "content": "直欲裁诗问杳冥，岂教灵化亦浮生。风林月动疑留魄， \n沙岛香愁似蕴情。雪骨夜封苍藓冷，练衣寒在碧塘轻。 \n人间飞去犹堪恨，况是泉台远玉京。 \n经秋宋玉已悲伤，况报胎禽昨夜亡。 \n霜晓起来无问处，伴僧弹指绕荷塘。",
  "dynasty": "唐代",
  "id": 34137,
  "name": "和皮日休悼鹤",
  "poet": {
    "desc": "魏朴，唐文学家。朴一作璞，字不琢，常州人，唐末吴中名士。才高志旷，居舜过山下，杜门苦学二十余年，人称“魏处士”。朴工诗文，与皮日休、陆龟蒙等人交甚笃，诸人唱和之诗，后辑成《松陵集》。《全唐诗》录存其诗二首，《全唐诗外编》补其诗三首。",
    "id": 1687,
    "name": "魏朴",
    "star": 0
  },
  "star": 2,
  "tags": []
}