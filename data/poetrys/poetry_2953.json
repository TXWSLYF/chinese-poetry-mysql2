{
  "content": "王氏贵先宗，衡门栖道风。传心晤有物，秉化游无穷。 \n学奥九流异，机玄三语同。书乃墨场绝，文称词伯雄。 \n白屋藩魏主，苍生期谢公。一祗贤良诏。遂谒承明宫。 \n补衮望奚塞，尊儒位未充。罢官七门里，归老一丘中。 \n尝忝长者辙，微言私谓通。我行会稽郡，路出广陵东。 \n物在人已矣，都疑淮海空。",
  "dynasty": "唐代",
  "id": 2953,
  "name": "伤王七秘书监寄呈扬州陆长史通简府僚广陵以广好事",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}