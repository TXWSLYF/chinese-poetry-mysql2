{
  "content": "春怀\n瘦影孤鸾鉴，怨声阿鹊盐，病起离人愁转添。嫌，燕归双入帘。朱门掩，夜香不喜拈。\n梅边\n雪冷松边路，月寒湖上村，缥缈梨花入梦云。巡，小檐芳树春。江梅信，翠禽啼向人。\n石门洞天\n锦树开图障，翠峰堆发髻，屋老苍云暗紫坛。闲，玉龙耕破山。白石烂，半岩秋雨寒。\n仙居\n白日孤峰上，紫云双涧边，饥有松花渴有泉。仙，抱琴岩下眠。蟠桃宴，鹤来骑上天。\n别怀\n海树离怀近，月英眉黛愁，《金缕》一声双玉舟。留，共登思远楼。重阳后，菊花风雨秋。",
  "dynasty": "元代",
  "id": 70058,
  "name": "【南吕】金字经_春怀瘦影孤",
  "poet": {
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。",
    "id": 394,
    "image": "https://raw.githubusercontent.com/hujiaweibujidao/poetry/master/image/image_394.jpg",
    "name": "张可久",
    "star": 0
  },
  "star": 1,
  "tags": []
}