{
  "content": "五十七年，侵寻老矣，小庵初筑林垌。故人相过，喜雪舞祥E648。遍野跳珠溅玉，纵儿童、收满金瓶。明年待，洗光银海，袖手看升平。 \n先生。齐物久，蚁丘罢战，蜗角休征。趁尊前身健，有酒须倾。随分村歌社舞，何须问、武宿文星。忘怀矣，未能忘酒，相与醉忘形。",
  "dynasty": "宋代",
  "id": 53438,
  "name": "满庭芳（陈觉叟雪中见过）",
  "poet": {
    "desc": "王以宁(约1090年--1146年)：字周士，生于湘潭(今属湖南)，是两宋之际的爱国词人。他曾为国奔波，靖康初年征天下兵，只身一人从鼎州借来援兵，解了太原围。",
    "id": 633,
    "name": "王以宁",
    "star": 0
  },
  "star": 1,
  "tags": []
}