{
  "content": "七十古来稀，吾生已半。莫把身心自萦绊。据他缘分，且凭随时消遣。但知逢酒饮，逢花看。 \n林泉有约，风光无限。日上花梢起来晚。芒鞋竹杖，信步水村山馆。更寻三两个，清闲伴。",
  "dynasty": "宋代",
  "id": 66269,
  "name": "感皇恩",
  "poet": {
    "desc": "赵善扛[约公元一一七四年前后在世]字文鼎，号解林居士。有人认为赵善扛里居及生卒年均不详，而中华诗词网介绍说：绍兴十一年（1141）生。曾守蕲州及处州。淳熙年间卒。赵善扛工诗词，所作颇多。花庵词选中录存他的词十四首。",
    "id": 1525,
    "name": "赵善扛",
    "star": 0
  },
  "star": 1,
  "tags": []
}