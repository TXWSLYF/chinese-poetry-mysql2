{
  "content": "云树参差，烟芜平远。沙头只欠飞来雁。西风方做一分秋，凄凉已觉难消遣。 \n窗底灯寒，怅前香暖。回肠偏学车轮转。剩衾闲枕自无眠，谯门更著梅花怨。",
  "dynasty": "宋代",
  "id": 60773,
  "name": "踏莎行",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}