{
  "content": "太湖三山口，吴王在时道。寂寞千载心，无人见春草。 \n谁堪缄怨者，持此伤怀抱。孤舟畏狂风，一点宿烟岛。 \n望所思兮若何，月荡漾兮空波。云离离兮北断， \n雁眇眇兮南多。身去兮天畔，心折兮湖岸。 \n春山胡为兮塞路，使我归梦兮撩乱。",
  "dynasty": "唐代",
  "id": 1813,
  "name": "杂曲歌辞。古别离",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 2,
  "tags": []
}