{
  "content": "【破挂真】引子忆别娇容情分浅，终朝废寝忘餐。离绪恹恹，情怀攘攘，别\n后又添悒怏。\n　　【绣带宜春令】幽窗下沉吟半晌，追思俏的娇娘。娉婷处不弱似莺莺，娇娆\n处可比双双。非奖，最堪夸他性格儿温柔，难描他身材儿生得停当。说不尽风流\n可喜，万般模样。\n　　【太平白练序】想当日月下星前，吐胆倾心，把誓盟深讲。行思坐想，望尽\n老今生，同佼攵鸾凰。谁想，蓦然平地浪波生，怎知道祸从天降。雾迷云障，被\n鸨母苦死打开怨鸯。\n　　【浣溪啄木儿】情惨凄，添悒怏，阁不住泪珠汪汪。劳神役志镇端祥，寻思\n那人情怎忘？设计施方，要见他除非是梦儿里来到我行。怜香惜玉相偎傍，尤云\n雨生悲怆。被数声疏雨敲窗，散高唐春心荡漾。\n　　【三段鲍老催】此情怎当，罗衣尚存兰麝香。鸾笺仗托纸半纸，人何在，谩\n叹息，空惆怅。恼得潘郎两鬓似霜。\n　　【出队莺乱啼】咱这里因因他来狂荡，他因咱痛感伤。几番欲待不思量，不\n思量以后怎做得铁打心肠？江淹闷，韩生忿，怎么得咱家闷？千般恨才离了心上，\n又早来蹙在眉尖。天还可怜，便霎时相见又且何妨。\n　　【余音】情人早得同鸳帐，免使我心劳意攘，炷名香答谢上苍。",
  "dynasty": "元代",
  "id": 69834,
  "name": "【南吕】十样锦",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}