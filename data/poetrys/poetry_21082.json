{
  "content": "我马烦兮释我车，神之庙兮山之阿。予一拜而一祝， \n祝予心之无涯。涕汍澜而零落，神寂默而无哗。神兮神兮， \n奈神之寂默而不言何。复再拜而再祝，鼓吾腹兮歌吾歌。 \n歌曰：今耶，古耶，有耶，无耶。福不自神耶， \n神不福人耶。巫尔惑耶，稔而诛耶。谒不得耶， \n终不可谒耶。返吾驾而遵吾道，庙之木兮山之花。",
  "dynasty": "唐代",
  "id": 21082,
  "name": "庙之神",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}