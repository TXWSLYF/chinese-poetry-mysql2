{
  "content": "落花飞絮茫茫，古来多少愁人意。\n游丝窗隙，惊飙树底，暗移人世。\n一梦醒来，起看明镜，二毛生矣。\n有葡萄美酒，芙蓉宝剑，都未称，平生志。\n我是垦塞倍客，二十年、软红尘里。\n无言独对，青灯一点，神游天际。\n海水浮空，空中楼阁，万重苍翠。\n待骖鸾归去，层霄回首，又西风起。",
  "dynasty": "清代",
  "id": 70813,
  "name": "水龙吟·落花飞絮茫",
  "poet": {
    "desc": "文廷式（1856～1904），近代词人、学者、维新派思想家。字道希（亦作道羲、道溪），号云阁（亦作芸阁），别号纯常子、罗霄山人、芗德。江西萍乡人。出生于广东潮州，少长岭南，为陈澧入室弟子。光绪十六年（1890年）榜眼。1898年戊戌政变后出走日本。1904年逝世于萍乡。",
    "id": 666,
    "image": "https://raw.githubusercontent.com/hujiaweibujidao/poetry/master/image/image_666.jpg",
    "name": "文廷式",
    "star": 0
  },
  "star": 7,
  "tags": []
}