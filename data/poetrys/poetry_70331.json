{
  "content": "题情\n离情厮禁，旧约难寻。落红堆径雨沉沉。锁梨花院深。瘦来裙掩鸳鸯锦，愁多梦冷芙蓉枕，髻松钗落凤凰金，险掂折玉簪。\n乐闲\n链秋霞汞鼎，煮晴雪茶铛。落花流水护茅亭，似春风武陵。唤樵青、椰瓢倾、云浅松醪剩，倚围屏、洞仙酣、露冷石床净，挂枯藤。野猿啼、月淡纸窗明，老先生睡醒。\n渔樵闲话\n柳穿鱼旋煮，柴换酒新沽。斗牛儿乘兴老樵渔，论闲言怅语。燥头颅束云担雪耽辛苦，坐蒲团攀风咏月穷活路，按葫芦谈天说地醉模糊。入江山画图。",
  "dynasty": "元代",
  "id": 70331,
  "name": "【正宫】醉太平_题情离情厮",
  "poet": {
    "desc": "乔吉(1280?～1345) 元代杂剧家、散曲作家。一称乔吉甫，字梦符，号笙鹤翁，又号惺惺道人。太原人，流寓杭州。钟嗣成在《录鬼簿》中说他“美姿容，善词章，以威严自饬，人敬畏之”，又作吊词云：“平生湖海少知音，几曲宫商大用心。百年光景还争甚？空赢得，雪鬓侵，跨仙禽，路绕云深。”从中大略可见他的为人。剧作存目十一，有《杜牧之诗酒扬州梦》、《李太白匹配金钱记》、《玉箫女两世姻缘》三种传世。",
    "id": 37,
    "image": "https://raw.githubusercontent.com/hujiaweibujidao/poetry/master/image/image_37.jpg",
    "name": "乔吉",
    "star": 0
  },
  "star": 1,
  "tags": []
}