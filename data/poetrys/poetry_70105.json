{
  "content": "草堂中夏日偏宜，正流金烁石天气。素馨花一枝玉质，白莲藕样弯琼臂。门外红尘衮衮飞，飞不到鱼鸟清溪。绿阴高柳听黄鹂，幽栖意，料俗客几人知？\n【幺】山林本是终焉计，用之行舍之藏兮。悼后世，追前辈，对五月五日，歌楚些吊湘累。",
  "dynasty": "元代",
  "id": 70105,
  "name": "【王宫】脱布衫过小梁州",
  "poet": {
    "desc": "张鸣善 元代散曲家。名择，号顽老子。原籍平阳（今属山西），家在湖南，流寓扬州。官至淮东道宣慰司令史。填词度曲词藻丰赡，常以诙谐语讽人。张鸣善身处元末丧乱之际，深感现实的动乱与污浊，因此多有刺时之作。",
    "id": 377,
    "image": "https://raw.githubusercontent.com/hujiaweibujidao/poetry/master/image/image_377.jpg",
    "name": "张鸣善",
    "star": 0
  },
  "star": 1,
  "tags": []
}