{
  "content": "新春早。春前十日春归了。春归了。落梅如雪，野桃红小。 \n老夫不管春催老。只图烂醉花前倒。花前倒。儿扶归去，醒来窗晓。",
  "dynasty": "宋代",
  "id": 56482,
  "name": "忆秦娥（初春）",
  "poet": {
    "desc": "杨万里，字廷秀，号诚斋，男，汉族。吉州吉水（今江西省吉水县）人。南宋杰出诗人，与尤袤、范成大、陆游合称南宋“中兴四大诗人”、“南宋四大家”。",
    "id": 361,
    "image": "https://raw.githubusercontent.com/hujiaweibujidao/poetry/master/image/image_361.jpg",
    "name": "杨万里",
    "star": 0
  },
  "star": 13,
  "tags": []
}