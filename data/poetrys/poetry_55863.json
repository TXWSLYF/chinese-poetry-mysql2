{
  "content": "误入红莲幕，来依玉树丛。也将尘迹寄东风。忙里偷闲同到、此山中。 \n迥野韶华丽，晴岚秀色钟。凭高凝望倦扶筇。喜见今年和气、满南东。",
  "dynasty": "宋代",
  "id": 55863,
  "name": "南歌子（时方自佥厅会议催科，事罢即作此游）",
  "poet": {
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。",
    "id": 926,
    "name": "姚述尧",
    "star": 0
  },
  "star": 1,
  "tags": []
}