{
  "content": "翠草侵园径。阴阴夏木，鸣鸠相应。纵目江天，窈窈雨昏烟暝。屋角黄梅乍熟，听落颗、时敲金井。深院静。间阶自长，花砖苔晕。 \n楼居簟枕清凉，尽永日阑于，与谁同凭。旧社鸥盟，零落断无音信。辽鹤追思旧事，向华表、空吟遣恨。萦念损。休怪暮年多病。",
  "dynasty": "宋代",
  "id": 61452,
  "name": "玉漏迟（夏）",
  "poet": {
    "desc": "[约公元一二二四年前后在世]字圻父，号篁栗翁，上饶人，居麻沙。生卒年均不详，约宋宁宗嘉定末前后在世。早登朱熹之门。宁宗嘉定十年(1217)进士，官至观文殿学士。平生乐于山林，淡泊自守。能诗文，与同邑刘潜夫齐名。克庄尝叙其诗集，行于世。",
    "id": 2073,
    "name": "刘子寰",
    "star": 0
  },
  "star": 1,
  "tags": []
}