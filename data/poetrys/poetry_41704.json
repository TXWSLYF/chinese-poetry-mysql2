{
  "content": "蜀都春色渐离披，梦断云空事莫追。宫阙一城荒作草， \n王孙犹自醉如泥。谁家玉笛吹残照，柳市金丝拂旧堤。 \n可惜锦江无锦濯，海棠花下杜鹃啼。",
  "dynasty": "唐代",
  "id": 41704,
  "name": "蜀都春晚感怀",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 1,
  "tags": []
}