{
  "content": "偶背雕笼与我违，四方端伫竟忘归。谁家白日云间见， \n何处沧洲雨里飞。曾啄稻粱残粒在，旧翘泥潦半踪稀。 \n凭人转觉多相误，尽道皤然作令威。 \n华表翘风未可期，变丁投卫两堪疑。应缘失路防人损， \n空有归心最我知。但见空笼抛夕月，若何无树宿荒陂。 \n不然直道高空外，白水青山属腊师。",
  "dynasty": "唐代",
  "id": 30616,
  "name": "失鹤二首",
  "poet": {
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。",
    "id": 947,
    "name": "薛能",
    "star": 0
  },
  "star": 1,
  "tags": []
}