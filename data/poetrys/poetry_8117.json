{
  "content": "鲁国一杯水，难容横海鳞。仲尼且不敬，况乃寻常人。 \n白玉换斗粟，黄金买尺薪。闭门木叶下，始觉秋非春。 \n闻君向西迁，地即鼎湖邻。宝镜匣苍藓，丹经埋素尘。 \n轩后上天时，攀龙遗小臣。及此留惠爱，庶几风化淳。 \n鲁缟如白烟，五缣不成束。临行赠贫交，一尺重山岳。 \n相国齐晏子，赠行不及言。托阴当树李，忘忧当树萱。 \n他日见张禄，绨袍怀旧恩。",
  "dynasty": "唐代",
  "id": 8117,
  "name": "送鲁郡刘长史迁弘农长史",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 2,
  "tags": []
}