{
  "content": "新安风景好，时令肃辕门。身贵心弥下，功多口不言。 \n韬钤家法在，儒雅素风存。簪履陪游盛，乡闾俗化敦。 \n临窗山色秀，绕郭水声喧。织络文章丽，矜严道义尊。 \n楼台秋月静，京庾晚云屯。晓吹传衙鼓，晴阳展信幡。 \n一篇贻友好，千里倍心论。未见归骖动，空能役梦魂。",
  "dynasty": "唐代",
  "id": 41306,
  "name": "和歙州陈使君见寄",
  "poet": {
    "desc": "徐铉（916年—991年）南唐，北宋初年文学家、书法家。字鼎臣，广陵（今江苏扬州）人。历官五代吴校书郎、南唐知制诰、翰林学士、吏部尚书，后随李煜归宋，官至散骑常侍，世称徐骑省。淳化初因事贬静难军行军司马。曾受诏与句中正等校定《说文解字》。工于书，好李斯小篆。与弟徐锴有文名，号称“二徐”；又与韩熙载齐名，江东谓之“韩徐”。",
    "id": 2357,
    "image": "https://raw.githubusercontent.com/hujiaweibujidao/poetry/master/image/image_2357.jpg",
    "name": "徐铉",
    "star": 0
  },
  "star": 1,
  "tags": []
}