{
  "content": "池馆春深，海棠枝上斑斑雨。酒旗斜举。风滚杨花絮。 \n游子征衫，凭暖阑干处。空凝伫。杜鹃啼苦。还报南楼鼓。",
  "dynasty": "宋代",
  "id": 60620,
  "name": "点绛唇",
  "poet": {
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。",
    "id": 2300,
    "name": "方千里",
    "star": 0
  },
  "star": 1,
  "tags": []
}