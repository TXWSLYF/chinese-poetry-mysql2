{
  "content": "岂有头风笔下痊，浪成蛮语向初筵。兰亭旧趾虽曾见， \n柯笛遗音更不传。照曜文星吴分野，留连花月晋名贤。 \n相逢只恨相知晚，一曲骊歌又几年。",
  "dynasty": "唐代",
  "id": 34132,
  "name": "浙东罢府西归酬别张广文皮先辈陆秀才",
  "poet": {
    "desc": "李縠，字德师，[唐]生卒年月不详，咸通进士，唐末为浙东观察推官，兼殿中侍御史。与诗人皮日休相交，《全唐诗》存诗四首。",
    "id": 2581,
    "name": "李縠",
    "star": 0
  },
  "star": 1,
  "tags": []
}