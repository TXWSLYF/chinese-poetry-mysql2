{
  "content": "高歌宴罢月初盈，诗情引恨情。烟露冷，水流轻， \n思想梦难成¤ \n罗帐袅香平，恨频生。思君无计睡还醒，隔层城。 \n春深花簇小楼台，风飘锦绣开。新睡觉，步香阶， \n山枕印红腮¤ \n鬓乱坠金钗，语檀偎。临行执手重重属，几千回。 \n银汉云情玉漏长，蛩声悄画堂。筠簟冷，碧窗凉， \n红蜡泪飘香¤ \n皓月泻寒光，割人肠。那堪独自步池塘，对鸳鸯。 \n金风轻透碧窗纱，银釭焰影斜。欹枕卧，恨何赊， \n山掩小屏霞¤ \n云雨别吴娃，想容华。梦成几度绕天涯，到君家。 \n春情满眼脸红消，娇妒索人饶。星靥小，玉珰摇， \n几共醉春朝¤ \n别后忆纤腰，梦魂劳。如今风叶又萧萧，恨迢迢。",
  "dynasty": "唐代",
  "id": 47271,
  "name": "诉衷情",
  "poet": {
    "desc": "约公元九三O年前后在世字、里、生年不详死于925年五代时许州人，约后唐明宗长兴初前后在世，据当代学者考证，死于前蜀败亡之际。父魏宏夫，为蜀王建养子，赐姓名王宗弼，封齐王。承班为驸马都尉，官至太尉。国亡，与其父同时被杀。承班工词，艳丽似温庭筠，今存二十一首（见《唐五代词》）。 元遗山曰：魏承班词，俱为言情之作。大旨明净，不更苦心刻意以竞胜者。",
    "id": 292,
    "name": "魏承班",
    "star": 0
  },
  "star": 2,
  "tags": []
}