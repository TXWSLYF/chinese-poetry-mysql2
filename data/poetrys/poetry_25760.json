{
  "content": "诏书飞下五云间，才子分符不等闲。驿路算程多是水， \n州图管地少于山。江头斑竹寻应遍，洞里丹砂自采还。 \n清净化人人自理，终朝无事更相关。",
  "dynasty": "唐代",
  "id": 25760,
  "name": "送林使君赴邵州",
  "poet": {
    "desc": "姚合，陕州硖石人。生卒年均不详，约唐文宗太和中前后在世。以诗名。登元和十一年（公元八一六年）进士第。初授武功主簿，人因称为姚武功。调富平、万年尉。宝历中，（公元八二六年左右）历监察御史，户部员外郎。出任荆、杭二州刺史。后为给事中，陕、虢观察使。与马戴、费冠卿、殷尧藩、张籍游，李频师事之。诗与贾岛齐名，号称“姚、贾”。仕终秘书监。合著有诗集十卷，《新唐书艺文志》及选王维、祖咏等十八人诗，为极玄集一卷，又摭古人诗联，叙其措意，各有体要，撰诗例一卷，（均《唐才子传》）并传于世。",
    "id": 477,
    "image": "https://raw.githubusercontent.com/hujiaweibujidao/poetry/master/image/image_477.jpg",
    "name": "姚合",
    "star": 0
  },
  "star": 1,
  "tags": []
}