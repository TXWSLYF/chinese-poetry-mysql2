{
  "content": "别业在征山，登高望畿甸。严令天地肃，城阙如何见。 \n蔼蔼王侯门，华轩日游衒.幸逢休明代，山虏尚交战。 \n投策去园林，率名皆拜选。圣君性则哲，济济多英彦。 \n裴楷能清通，山涛急推荐。謏才甘自屏，薄伎忝馀眷。 \n虽承国士恩，尚乏中人援。畴昔相知者，今兹秉天宪。 \n朱绂何赫赫，绣衣复葱蒨.",
  "dynasty": "唐代",
  "id": 13116,
  "name": "铨试后征山别业寄源侍御",
  "poet": {
    "id": 0,
    "name": "殷寅",
    "star": 0
  },
  "star": 1,
  "tags": []
}