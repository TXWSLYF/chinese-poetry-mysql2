{
  "content": "素娥睡起，驾冰轮碾破，一天秋绿。醉倚高楼风露下，凛凛寒生肌粟。横管孤吹，龙吟风劲，雪浪翻银屋。壮游回首，会稽何限修行。 \n今夜对月依然，尊前须快泻，山头鸣瀑。吸此清光倾肺腑，洗我明珠千斛。只恐婵娟，明年依旧，衰鬓先成鹄。举杯相劝，为予且挂团玉。",
  "dynasty": "宋代",
  "id": 64756,
  "name": "念奴娇（咏月）",
  "poet": {
    "id": 0,
    "name": "姚孝宁",
    "star": 0
  },
  "star": 1,
  "tags": []
}