{
  "content": "评君谁似，似长松千丈，离奇多节。骨瘦棱棱，文高荦荦，今日□来仙阙。走卒识公容貌，酋虏问公官阀。更史馆，一编书多少，频添勋业。 \n\n伟绝。今岁别。新绿名孙，又见枝生叶。底事七旬，双瞳如水，毕竟桂花方发。赐第彤墀秋早，又一瑶枢光洁。故人也，念相逢谁似，凤池同列。\n\n",
  "dynasty": "宋代",
  "id": 69031,
  "name": "喜迁莺（寿李文昌）",
  "poet": {
    "id": 0,
    "name": "程必",
    "star": 0
  },
  "star": 1,
  "tags": []
}