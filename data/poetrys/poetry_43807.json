{
  "content": "庆寿千龄远，敷仁万国通。登霄欣有路，捧日愧无功。 \n仙驾三山上，龙生二月中。修斋长乐殿，讲道大明宫。 \n此地人难到，诸天事不同。法筵花散后，空界满香风。",
  "dynasty": "唐代",
  "id": 43807,
  "name": "降诞日内庭献寿应制",
  "poet": {
    "desc": "[唐]（约公元八二o年前后在世）本姓廖氏，蜀中人。生卒年均不详，约唐宪宗元和末前后在世。与令狐楚、刘禹锡最善。元和长庆二朝，并为内供奉，赐居安国寺红楼院。广宣工诗，有红楼集。",
    "id": 2003,
    "name": "广宣",
    "star": 0
  },
  "star": 1,
  "tags": []
}