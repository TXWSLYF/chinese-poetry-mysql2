{
  "content": "咽咽复啾啾，多来自早秋。园林凉正好，风雨思相收。 \n在处声无别，何人泪欲流。冷怜天露滴，伤共野禽游。 \n静息深依竹，惊移瞥过楼。分明晴渡口，凄切暮关头。 \n时节推应定，飞鸣即未休。年年闻尔苦，远忆所居幽。",
  "dynasty": "唐代",
  "id": 44712,
  "name": "蝉八韵",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}