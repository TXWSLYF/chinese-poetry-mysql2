{
  "content": "挑尽金灯红烬，人灼灼，漏迟迟，未眠时。 \n斜倚银屏无语，闲愁上翠眉。闷杀梧桐残雨，滴相思。 \n芳草丛生缕结，花艳艳，雨濛濛，晓庭中。 \n塞远久无音问，愁销镜里红。紫燕黄鹂犹至，恨何穷。",
  "dynasty": "唐代",
  "id": 47130,
  "name": "定西番",
  "poet": {
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。",
    "id": 622,
    "image": "https://raw.githubusercontent.com/hujiaweibujidao/poetry/master/image/image_622.jpg",
    "name": "韦庄",
    "star": 0
  },
  "star": 2,
  "tags": []
}