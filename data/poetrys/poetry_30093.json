{
  "content": "春海镜长天，青郊丽上年。林光虚霁晓，山翠薄晴烟。 \n气暖禽声变，风恬草色鲜。散襟披石磴，韶景自深怜。",
  "dynasty": "唐代",
  "id": 30093,
  "name": "春望",
  "poet": {
    "desc": "林滋，字后象，闽人。生卒年均不详，唐宣宗大中中前后在世。会昌三年，（公元八四三年）登进士第。与同年詹雄、郑諴齐名，时称雄诗、諴文、滋赋为“闽中三绝”。官终金部郎中。",
    "id": 1851,
    "name": "林滋",
    "star": 0
  },
  "star": 145,
  "tags": []
}