{
  "content": "秋风丹叶动荒城，惨澹云遮日半明。\n昼梦却因惆怅得，晚愁多为别离生。\n江淹彩笔空留恨，壮叟玄谭未及情。\n千古怨魂销不得，一江寒浪若为平。",
  "dynasty": "唐代",
  "id": 47615,
  "name": "惆怅吟",
  "poet": {
    "desc": "张泌，字子澄，唐末重要作家，生卒年约与韩偓(842-914)相当。",
    "id": 688,
    "image": "https://raw.githubusercontent.com/hujiaweibujidao/poetry/master/image/image_688.jpg",
    "name": "张泌",
    "star": 0
  },
  "star": 3,
  "tags": []
}