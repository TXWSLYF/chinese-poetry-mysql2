{
  "content": "春事寂。苦笋鲥鱼初食。风卷绣帘飞絮入。柳丝萦似织。 \n迅速韶光去急。过雨绿阴忧湿。回首旧游何处觅。远山空伫碧。",
  "dynasty": "宋代",
  "id": 59187,
  "name": "谒金门",
  "poet": {
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。",
    "id": 3025,
    "name": "卢炳",
    "star": 0
  },
  "star": 1,
  "tags": []
}