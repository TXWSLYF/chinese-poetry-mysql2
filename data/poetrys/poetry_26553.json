{
  "content": "淮上前朝寺，因公始建亭。虽无山可望，多有鹤堪听。 \n引客闲垂钓，看僧静灌瓶。带潮秋见月，隔竹晓闻经。 \n水气侵衣冷，蘋风入座馨。路逢沙獭上，船值海人停。 \n砧杵鸣孤戍，乌鸢下远汀。连波芳草阔，极目暮天青。 \n创置嗟心匠，幽栖得地形。常来劝农事，赖此近郊坰.",
  "dynasty": "唐代",
  "id": 26553,
  "name": "题永福寺临淮亭（亭即司马复明府所置）",
  "poet": {
    "desc": "[唐]（约公元八三六年前后在世）字不详，姑苏人，顾况之子。生卒年均不详，约唐文宗开成初年前后在世。少俊悟，一览成诵。性滑稽，好凌轹。困举场三十年。武宗久闻其诗名，会昌五年，（公元八四五年）放榜，仍无其名，怪之。乃勑有司进所试文章，追榜放令及第。大中间，为盱眙尉，不乐奉迎，更厌鞭挞，乃弃官隐茅山。王建有诗送别。后不知所终。非熊著有诗集一卷，《新唐书艺文志》传于世。",
    "id": 2094,
    "image": "https://raw.githubusercontent.com/hujiaweibujidao/poetry/master/image/image_2094.jpg",
    "name": "顾非熊",
    "star": 0
  },
  "star": 1,
  "tags": []
}