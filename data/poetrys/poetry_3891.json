{
  "content": "夹道传呼翊翠虬，天回日转御芳洲。青潭晓霭笼仙跸， \n红屿晴花隔彩旒。香溢金杯环广坐，声传妓舸匝中流。 \n群臣相庆嘉鱼乐，共哂横汾歌吹秋。",
  "dynasty": "唐代",
  "id": 3891,
  "name": "奉和兴庆池戏竞渡应制",
  "poet": {
    "desc": "徐彦伯（？—714），名洪，以字行，兖州瑕丘人。七岁能为文，对策高第。调永寿尉，蒲州司兵参军。时司户韦暠善判，司士李亘工书，而彦伯属辞，称河东三绝。屡迁给事中，预修《三教珠英》。由宗正卿出为齐州刺史，移蒲州，擢修文馆学士、工部侍郎，历太子宾客卒。",
    "id": 516,
    "name": "徐彦伯",
    "star": 0
  },
  "star": 2,
  "tags": []
}