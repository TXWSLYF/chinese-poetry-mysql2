{
  "content": "有美人兮，铁石心肠，寄春一枝。喜藓生龙甲，那因雪瘦，月横鹤膝，不受寒欺。云卧空山，梦回孤驿，生怕渠嗔未敢诗。江头路，问销魂几许，索笑何时。 \n赋成字字明珠。君莫倚、家风旧解题。叹水曹安在，飘然欲去，逋仙已矣，其与谁归。烟雨愁予，江山老我，毕竟岁寒然后知。微酸在，尽危谯斜倚，残角孤吹。",
  "dynasty": "宋代",
  "id": 62059,
  "name": "沁园春（和宋知县致苔梅）",
  "poet": {
    "desc": "方岳(1199～1262),南宋诗人、词人。字巨山，号秋崖。祁门（今属安徽）人。绍定五年(1232)进士，授淮东安抚司□官。淳□中，以工部郎官充任赵葵淮南幕中参议官。后调知南康军。后因触犯湖广总领贾似道，被移治邵武军。后知袁州，因得罪权贵丁大全，被弹劾罢官。后复被起用知抚州，又因与贾似道的旧嫌而取消任命。",
    "id": 478,
    "image": "https://raw.githubusercontent.com/hujiaweibujidao/poetry/master/image/image_478.jpg",
    "name": "方岳",
    "star": 0
  },
  "star": 1,
  "tags": []
}