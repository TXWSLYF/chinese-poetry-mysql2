{
  "content": "都门柳色朝朝新，念尔今为江上人。穆陵关带清风远， \n彭蠡湖连芳草春。泊舟借问西林寺，晓听猿声在山翠， \n浔阳北望鸿雁回，湓水东流客心醉。须知圣代举贤良， \n不使遗才滞一方。应见鄱阳虎符守，思归共指白云乡。",
  "dynasty": "唐代",
  "id": 6028,
  "name": "送从弟游江淮兼谒鄱阳刘太守",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}