{
  "content": "别坞破苔藓，严城树轩楹。恭闻禀璇玑，化质离青冥。 \n色可定鸡颈，实堪招凤翎。立窥五岭秀，坐对三都屏。 \n晴月窈窕入，曙烟霏微生。昔者尚借宅，况来处宾庭。 \n金罍纵倾倒，碧露还鲜醒。若非抱苦节，何以偶惟馨。 \n徐观稚龙出，更赋锦苞零。",
  "dynasty": "唐代",
  "id": 33579,
  "name": "奉和袭美公斋四咏次韵。新竹",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}