{
  "content": "鹊岩烟断玉巢欹，罨画春塘太白低。马踏翠开垂柳寺， \n人耕红破落花蹊。千年胜概咸原上，几代荒凉绣岭西。 \n碧吐红芳旧行处，岂堪回首草萋萋。",
  "dynasty": "唐代",
  "id": 41634,
  "name": "再游韦曲山寺",
  "poet": {
    "desc": "谭用之，[约公元九三二年前后在世]，里居及生卒年均不详，约后唐明宗长兴中前后在世。善为诗而官不达。著有诗集一卷，《新唐书艺文志》传于世。",
    "id": 548,
    "image": "https://raw.githubusercontent.com/hujiaweibujidao/poetry/master/image/image_548.jpg",
    "name": "谭用之",
    "star": 0
  },
  "star": 1,
  "tags": []
}