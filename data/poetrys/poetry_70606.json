{
  "content": "鸾凰同聘，寻思那时忒志成。谁信今番心不定，顿将人来薄幸。可怜无限情，\n也似纸样轻，把往事空思省。\n　　【懒画眉】花开花谢闷如醒，日远日蔬冷似冰，眼前光景总凄清。漫水流花\n径，庭院黄昏门半扃。\n　　【挂梧桐】谩教人忆茂陵，调琴谁共听？少个知音，斗帐沉烟冷。孤眠最若，\n怕良宵永，这样凄凉如何教我捱到明。心肠纵然如铁硬，苦也思量，扑扑簌簌泪\n倾。\n　　【浣溪沙】谁惯轻，害相思病，怨只怨枕闲衾剩。两三杯酒全无兴，空教我\n十二栏干独自凭。心耿耿，想起虚脾情；耳边言，那取真本兰亭。\n　　【刘泼帽】对景、对景无心咏，倦时闻枝上流莺。如何唤的春愁醒？羞对画\n屏。花间翡翠双双并，万虑生，独守着房栊静。\n　　【秋夜月】思饯行，思饯行，亲把香醪赠，一曲琵琶《阳关令》。春衫上泪\n湿君曾，番成做画饼，似银瓶坠井。\n　　【东瓯令】人何在，梦难成。永远山遥不计程，雕鞍宝马无踪影。他那里胡\n行径，朱颜绿鬓易凋零，无奈痛伤情。\n　　【金钱花】想你掩耳偷铃，为你缄口如瓶。待君归兮细评论，夫妻债雁同鸣，\n欢会事凤和鸣。\n　　【尾】金钗钿盒重新整，翠被香温叙旧情，鲛绡带绾重再整。　四时思慕\n　　柳径花溪，梅梢褪粉丽日迟，桃杏芬芳蜂媒蝶使。树拖烟笼绿柳，柳花绵片\n片飞。为咱思念伊，恐怕春又归。\n　　【东瓯令】花容貌，柳颦眉，云鬓堆鸦，温柔旖旎。方才款步我这金莲浸罗\n袜冷，腾腾困困娇无力。雕栏曲槛，游蜂粉蝶飞，婷婷袅袅欲缓迟。\n　　【四团花】懒懒愁画眉，看看身渐蠃，情书欲写无凭寄。不见才郎，何时归\n至。把阑干遍倚，将花头倦折。莺声呖呖，芳心自知。\n　　【东瓯令】薰风至，火云飞，则见那萱草葵榴初绽蕊。炎天酷暑浑无寐，迷\n迷闷闷醒如醉。自怜月下月下影儿随，悒悒怏怏懒入罗帏。\n　　【梧桐树】泪暗垂，添憔悴，渐渐的这腰肢掩过裙儿衤至。一声、一声，塞\n雁、塞雁，伤泪滴，远望云山，信杳音稀。未知多情把奴山盟记，莫得要再求，\n再求新亲配美。\n　　【东瓯令】梧桐叶，晚风吹，则这无限的离情我便分付与谁？蓦听的阶下数\n声寒蛩叫，扑扑簌簌红叶儿坠。碧天寒雁听了感伤悲，凄凄凉凉越添病疾。\n　　【浣溪沙】雪片飞，寒风起，闷恹恹自守孤帏。薄衾寒浸透香肌，盼情人阻\n隔何日归。戍楼悠悠《三弄》品，气丝丝废寝忘食。鸾笺锦字诉与别离，痛伤情\n泪痕湮透湿。\n　　【东鸥令】朔风紧，冻云垂，灵鹊儿檐间喳喳的来报喜。不承望今夜画堂里\n刚刚的重完全，双双共入罗帏里。欢娱无奈被这晓鸡啼，咭咭聒聒好梦惊回。\n　　【尾声】想才郎难相会，关山遥远几时回，眼望天涯身化灰。",
  "dynasty": "元代",
  "id": 70606,
  "name": "【南吕】香遍满　闺情",
  "poet": {
    "id": 0,
    "name": "未知作者",
    "star": 0
  },
  "star": 2,
  "tags": []
}