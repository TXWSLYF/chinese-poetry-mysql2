{
  "content": "官差捉船为载兵，大船买脱中船行。\n中船芦港且潜避，小船无知唱歌去。\n郡符昨下吏如虎，快桨追风摇急橹。\n村人露肘捉头来，背似土牛耐鞭苦。\n苦辞船小要何用？争执汹汹路人拥。\n前头船见不敢行，晓事篙题敛钱送。\n船户家家坏十千，官司查点侯如年。\n发回仍索常行费，另派门摊云雇船。\n君不见官舫嵬峨无用处，打彭插旗马头住。",
  "dynasty": "清代",
  "id": 69275,
  "name": "捉船行",
  "poet": {
    "desc": "吴伟业（1609～1672）字骏公，号梅村，别署鹿樵生、灌隐主人、大云道人，世居江苏昆山，祖父始迁江苏太仓，汉族，江苏太仓人，崇祯进士。明末清初著名诗人，与钱谦益、龚鼎孳并称“江左三大家”，又为娄东诗派开创者。长于七言歌行，初学“长庆体”，后自成新吟，后人称之为“梅村体”。",
    "id": 640,
    "image": "https://raw.githubusercontent.com/hujiaweibujidao/poetry/master/image/image_640.jpg",
    "name": "吴伟业",
    "star": 0
  },
  "star": 1,
  "tags": []
}