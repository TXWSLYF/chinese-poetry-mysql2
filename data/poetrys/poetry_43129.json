{
  "content": "情人取次几淹留，别后南州与北州。月色为怜今夜客， \n砧声那似去年秋。欲除豺虎论三略，莫对云山咏四愁。 \n亲故相逢且借问，古来无种是王侯。",
  "dynasty": "唐代",
  "id": 43129,
  "name": "别盛安",
  "poet": {
    "desc": "护国，唐江南诗僧。天宝、大历间在世，为玄、肃、代三朝人，与灵一同时而稍后。工词翰，诗名闻于世。约卒于代宗大历间，张谓有诗哭之。《全唐诗》录存其诗十二首。",
    "id": 2320,
    "name": "护国",
    "star": 0
  },
  "star": 1,
  "tags": []
}