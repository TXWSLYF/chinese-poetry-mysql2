{
  "content": "故人犹忆苦吟劳，所惠何殊金错刀。霜雪剪栽新剡硾， \n锋铓管束本宣毫。知君倒箧情何厚，借我临池价斗高。 \n词客分张看欲尽，不堪来处隔秋涛。",
  "dynasty": "唐代",
  "id": 45264,
  "name": "谢人自钟陵寄纸笔",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 2,
  "tags": []
}