{
  "content": "曾是不得意，适来兼别离。如何一尊酒，翻作满堂悲。 \n周子负高价，梁生多逸词。周旋梁宋间，感激建安时。 \n白雪正如此，青云无自疑。李侯怀英雄，肮脏乃天资。 \n方寸且无间，衣冠当在斯。俱为千里游，忽念两乡辞。 \n且见壮心在，莫嗟携手迟。凉风吹北原，落日满西陂。 \n露下草初白，天长云屡滋。我心不可问，君去定何之。 \n京洛多知己，谁能忆左思。",
  "dynasty": "唐代",
  "id": 10179,
  "name": "宋中别周、梁、李三子",
  "poet": {
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。",
    "id": 227,
    "image": "https://raw.githubusercontent.com/hujiaweibujidao/poetry/master/image/image_227.jpg",
    "name": "高适",
    "star": 0
  },
  "star": 1,
  "tags": []
}