{
  "content": "去年湖上雪欺梅。片云开。月飞来雪月光中、无处认楼台。今岁梅开依旧雪，人如月，对花笑，还有谁。 \n一枝两枝三四蕊。想西湖，今帝里。彩笺烂绮。孤山外、目断云飞。坐久花寒、香露湿人衣。谁作叫云横短玉，三弄彻，对东风，和泪吹。",
  "dynasty": "宋代",
  "id": 53147,
  "name": "□□□（江梅引·四之四）",
  "poet": {
    "desc": "洪皓（1088～1155），字光弼，徽宗政和五年（1115）进士。历台州宁海主簿，秀州录事参军。宋代词人。",
    "id": 219,
    "image": "https://raw.githubusercontent.com/hujiaweibujidao/poetry/master/image/image_219.jpg",
    "name": "洪皓",
    "star": 0
  },
  "star": 1,
  "tags": []
}