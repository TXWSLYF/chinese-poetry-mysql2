{
  "content": "星精龙种竞腾骧，双眼黄金紫艳光。一朝逢遇升平代， \n伏皂衔图事帝王。我皇盛德苞六宇，俗泰时和虞石拊。 \n昔闻九代有馀名，今日百兽先来舞。钩陈周卫俨旌旄， \n钟鎛陶匏声殷地。承云嘈囋骇日灵，调露铿鈜动天驷。 \n奔尘飞箭若麟螭，蹑景追风忽见知。咀衔拉铁并权奇， \n被服雕章何陆离。紫玉鸣珂临宝镫，青丝彩络带金羁。 \n随歌鼓而电惊，逐丸剑而飙驰。态聚ey还急，骄凝骤不移。 \n光敌白日下，气拥绿烟垂。婉转盘跚殊未已， \n悬空步骤红尘起。惊凫翔鹭不堪俦，矫凤回鸾那足拟。 \n蘅垂桂裛香氛氲，长鸣汗血尽浮云。不辞辛苦来东道， \n只为箫韶朝夕闻。阊阖间，玉台侧，承恩煦兮生光色。 \n鸾锵锵，车翼翼，备国容兮为戎饰。充云翘兮天子庭， \n荷日用兮情无极。吉良乘兮一千岁，神是得兮天地期。 \n大易占云南山寿，zazb共乐圣明时。",
  "dynasty": "唐代",
  "id": 4036,
  "name": "舞马篇",
  "poet": {
    "desc": "薛曜，字异华，祖籍蒲州汾阴（今山西万荣）人，世代为儒雅之家，以文学知名。官正谏大夫（谏议大夫）。有集二十卷，今存诗五首（《全唐诗》收录五首，但实际可查现存共八首）。",
    "id": 2174,
    "image": "https://raw.githubusercontent.com/hujiaweibujidao/poetry/master/image/image_2174.jpg",
    "name": "薛曜",
    "star": 0
  },
  "star": 1,
  "tags": []
}