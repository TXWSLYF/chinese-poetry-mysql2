{
  "content": "损神终日谈虚空，不必归命于胎中。我神不西亦不东， \n烟收云散何濛濛。尝令体如微微风，绵绵不断道自冲。 \n世人逢一不逢一，一回存想一回出。只知一切望一切， \n不觉一日损一日。劝君修真复识真，世上道人多忤人， \n披图醮录益乱神。此法那能坚此身，心田自有灵地珍。 \n惜哉自有不自亲，明真汩没随埃尘。",
  "dynasty": "唐代",
  "id": 20506,
  "name": "修养",
  "poet": {
    "desc": "刘叉，唐代诗人。生卒年、字号、籍贯等均不详。活动在元和年代。他以“任气”著称，喜评论时人。韩愈善接天下士，他慕名前往，赋《冰柱》、《雪车》二诗，名出卢仝、孟郊二人之上。后因不满韩愈为谀墓之文，攫取其为墓铭所得之金而去，归齐鲁，不知所终。",
    "id": 788,
    "image": "https://raw.githubusercontent.com/hujiaweibujidao/poetry/master/image/image_788.jpg",
    "name": "刘叉",
    "star": 0
  },
  "star": 8,
  "tags": []
}