{
  "content": "凤翥鸾飞空燕子，宝香犹惹流苏。旧欢凄断数行书。终山方种玉，合浦忽还珠。 \n午枕梦圆春寂寂，依然刻雪肌肤。觉来烟雨满平芜。客情殊索莫，肯唤一尊无。",
  "dynasty": "宋代",
  "id": 60781,
  "name": "临江仙",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}