{
  "content": "愁坐兰闺日过迟，卷帘巢燕羡双飞。管弦楼上春应在， \n杨柳桥边人未归。玉笛岂能留舞态，金河犹自浣戎衣。 \n梨花满院东风急，惆怅无言倚锦机。",
  "dynasty": "唐代",
  "id": 35527,
  "name": "春闺",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}