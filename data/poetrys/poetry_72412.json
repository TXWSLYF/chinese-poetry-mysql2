{
  "content": "匡机\n　　极运兮不中，来将屈兮困穷。\n　　余深愍兮惨怛，愿一列兮无从。\n　　乘日月兮上征，顾游心兮鄗酆。\n　　弥览兮九隅，彷徨兮兰宫。\n　　芷闾兮药房，奋摇兮众芳。\n　　菌阁兮蕙楼，观道兮从横。\n　　宝金兮委积，美玉兮盈堂。\n　　桂水兮潺湲，扬流兮洋洋。\n　　蓍蔡兮踊跃，孔鹤兮回翔。\n　　抚槛兮远望，念君兮不忘。\n　　怫郁兮莫陈，永怀兮内伤。 \n\n通路\n　　天门兮墬户，孰由兮贤者？\n　　无正兮溷厕，怀德兮何睹？\n　　假寐兮愍斯，谁可与兮寤语？\n　　痛凤兮远逝，畜鴳兮近处。\n　　鲸鱏兮幽潜，从虾兮游陼。\n　　乘虬兮登阳，载象兮上行。\n　　朝发兮葱岭，夕至兮明光。\n　　北饮兮飞泉，南采兮芝英。\n　　宣游兮列宿，顺极兮彷徉。\n　　红采兮骍衣，翠缥兮为裳。\n　　舒佩兮綝纚，竦余剑兮干将。\n　　腾蛇兮后从，飞駏兮步旁。\n　　微观兮玄圃，览察兮瑶光。\n　　启匮兮探筴，悲命兮相当。\n　　纫蕙兮永辞，将离兮所思。\n　　浮云兮容与，道余兮何之？\n　　远望兮仟眠，闻雷兮阗阗。\n　　阴忧兮感余，惆怅兮自怜。\n\n危俊\n　　林不容兮鸣蜩，余何留兮中州？\n　　陶嘉月兮总驾，搴玉英兮自修。\n　　结荣茝兮逶逝，将去烝兮远游。\n　　径岱土兮魏阙，历九曲兮牵牛。\n　　聊假日兮相佯，遗光燿兮周流。\n　　望太一兮淹息，纡余辔兮自休。\n　　晞白日兮皎皎，弥远路兮悠悠。\n　　顾列孛兮缥缥，观幽云兮陈浮。\n　　钜宝迁兮砏磤，雉咸雊兮相求。\n　　泱莽莽兮究志，惧吾心兮懤懤。\n　　步余马兮飞柱，览可与兮匹俦。\n　　卒莫有兮纤介，永余思兮怞怞。\n\n昭世\n　　世溷兮冥昏，违君兮归真。\n　　乘龙兮偃蹇，高回翔兮上臻。\n　　袭英衣兮缇[糹習]，披华裳兮芳芬。\n　　登羊角兮扶舆，浮云漠兮自娱。\n　　握神精兮雍容，与神人兮相胥。\n　　流星坠兮成雨，进瞵盼兮上丘墟。\n　　览旧邦兮滃郁，余安能兮久居。\n　　志怀逝兮心懰栗，纡余辔兮踌躇。\n　　闻素女兮微歌，听王后兮吹竽。\n　　魂悽怆兮感哀，肠回回兮盘纡。\n　　抚余佩兮缤纷，高太息兮自怜。\n　　使祝融兮先行，令昭明兮开门。\n　　驰六蛟兮上征，竦余驾兮入冥。\n　　历九州兮索合，谁可与兮终生。\n　　忽反顾兮西囿，睹轸丘兮崎倾。\n　　横垂涕兮泫流，悲余后兮失灵。\n\n尊嘉\n　　季春兮阳阳，列草兮成行。\n　　余悲兮兰生，委积兮从横。\n　　江离兮遗捐，辛夷兮挤臧。\n　　伊思兮往古，亦多兮遭殃。\n　　伍胥兮浮江，屈子兮沉湘。\n　　运余兮念兹，心内兮怀伤。\n　　望淮兮沛沛，滨流兮则逝。\n　　榜舫兮下流，东注兮磕磕。\n　　蛟龙兮导引，文鱼兮上濑。\n　　抽蒲兮陈坐，援芙蕖兮为盖。\n　　水跃兮余旌，继以兮微蔡。\n　　云旗兮电骛，倏忽兮容裔。\n　　河伯兮开门，迎余兮欢欣。\n　　顾念兮旧都，怀恨兮艰难。\n　　窃哀兮浮萍，汎淫兮无根。\n\n蓄英\n　　秋风兮萧萧，舒芳兮振条。\n　　微霜兮眇眇，病殀兮鸣蜩。\n　　玄鸟兮辞归，飞翔兮灵丘。\n　　望谿谷兮滃郁，熊罴兮呴嗥。\n　　唐虞兮不存，何故兮久留？\n　　临渊兮汪洋，顾林兮忽荒。\n　　修余兮袿衣，骑霓兮南上。\n　　乘云兮回回，亹亹兮自强。\n　　将息兮兰皋，失志兮悠悠。\n　　蒶蕴兮霉黧，思君兮无聊。\n　　身去兮意存，怆恨兮怀愁。\n\n思忠\n　　登九灵兮游神，静女歌兮微晨。\n　　悲皇丘兮积葛，众体错兮交纷。\n　　贞枝抑兮枯槁，枉车登兮庆云。\n　　感余志兮惨栗，心怆怆兮自怜。\n　　驾玄螭兮北征，曏吾路兮葱岭。\n　　连五宿兮建旄，扬氛气兮为旌。\n　　历广漠兮驰骛，览中国兮冥冥。\n　　玄武步兮水母，与吾期兮南荣。\n　　登华盖兮乘阳，聊逍遥兮播光。\n　　抽库娄兮酌醴，援瓟瓜兮接粮。\n　　毕休息兮远逝，发玉軔兮西行。\n　　惟时俗兮疾正，弗可久兮此方。\n　　寤辟摽兮永思，心怫郁兮内伤。\n\n陶壅\n　　览杳杳兮世惟，余惆怅兮何归。\n　　伤时俗兮溷乱，将奋翼兮高飞。\n　　驾八龙兮连蜷，建虹旌兮威夷。\n　　观中宇兮浩浩，纷翼翼兮上跻。\n　　浮溺水兮舒光，淹低佪兮京沶。\n　　屯余车兮索友，睹皇公兮问师。\n　　道莫贵兮归真，羡余术兮可夷。\n　　吾乃逝兮南娭，道幽路兮九疑。\n　　越炎火兮万里，过万首兮嶷嶷。\n　　济江海兮蝉蜕，绝北梁兮永辞。\n　　浮云郁兮昼昏，霾土忽兮塺々。\n　　息阳城兮广夏，衰色罔兮中怠。\n　　意晓阳兮燎寤，乃自诊兮在兹。\n　　思尧舜兮袭兴，幸咎繇兮获谋。\n　　悲九州兮靡君，抚轼叹兮作诗。\n\n株昭\n　　悲哉于嗟兮，心内切磋。\n　　款冬而生兮，凋彼叶柯。\n　　瓦砾进宝兮，捐弃随和。\n　　铅刀厉御兮，顿弃太阿。\n　　骥垂两耳兮，中坂蹉跎。\n　　蹇驴服驾兮，无用日多。\n　　修洁处幽兮，贵宠沙劘。\n　　凤皇不翔兮，鹑鴳飞扬。\n　　乘虹骖蜺兮，载云变化。\n　　焦明开路兮，后属青蛇。\n　　步骤桂林兮，超骧卷阿。\n　　丘陵翔儛兮，谿谷悲歌。\n　　神章灵篇兮，赴曲相和。\n　　余私娱兹兮，孰哉复加。\n　　还顾世俗兮，坏败罔罗。\n　　卷佩将逝兮，涕流滂沲。\n　　乱曰：\n　　皇门开兮照下土，株秽除兮兰芷睹。\n　　四佞放兮後得禹，圣舜摄兮昭尧绪，\n　　孰能若兮原为辅。\n\n",
  "dynasty": "两汉",
  "fanyi": "译文\n\n匡机\n　　周转求君却得不到信任，委屈归来陷入困顿贫穷。\n　　我心中忧伤啊无限悲痛，想尽诉忠心竟无路可通。\n　　乘驾日月飞上朗朗天空，顾念追思周代丰都镐京。\n　　遍观天下九州山川形势，徜徉在香洁高雅的兰宫。\n　　香芷的屋子，白芷的住房，百花蓬勃开放，四处飘香。\n　　菌桂掩亭阁蕙草饰高楼，观道纵横交错密织如网。\n　　金银珠宝委积四处堆放，华美的宝玉摆满在庭堂。\n　　河水飘桂花潺湲溢芳香，水流扬微波浪花泛洋洋。\n　　老神龟在岸边跳跃爬行，美孔雀白仙鹤回转飞翔。\n　　登高楼抚栏杆远处眺望，怀故国念君王时刻不忘。\n　　心中愤懑郁结不能陈诉，永久的怀念呀内心悲伤。\n\n通路\n　　天上有天门，地上有地户，不知哪条路贤人能出入？\n　　世上无公正好坏相混杂，内怀好品德何人能看出？\n　　和衣而卧悲悯世风日下，谁能与我同心日夜对语？\n　　悲痛凤凰已经远远逝去，畜养鷃雀君王身边亲附。\n　　大鲸鲟只能够深水潜藏，小鱼虾却任意戏游洲渚。\n　　乘虬龙飞上高空，骑神象遨游苍穹。\n　　早晨出发离开西方葱岭，傍晚到达东方明光山中。\n　　来到北方渴饮昆仑飞泉，游至南方采摘灵芝花英。\n　　遍游天上二十八座星宿，围绕北极漫步徘徊空中。\n　　鲜红的彩虹做成红上衣，淡青的云朵做成青下裳。\n　　徐行漫步玉佩叮咚作响，握紧手中宝剑挺立眺望。\n　　神蛇腾飞后面紧紧跟随，駏驉奔驰步步不离身旁。\n　　暗暗地细观看天帝园圃，仔细地察看那北斗瑶光。\n　　打开那小木箱取出蓍草，悲叹我命苦卦象不吉祥。\n　　穿起蕙草发誓永辞浊世，将别时又想起我的君王。\n　　乘驾浮云自由自在逍遥，浮云飘忽把我引向何方。\n　　遥望楚国到处昏暗不明，耳闻雷声空中轰轰作响。\n　　深重的忧愁震撼我心灵，惆怅无所依茕茕自怜伤。\n\n危俊\n　　树林里不容鸣蝉停留，我为何要留在中国九州？\n　　喜吉日吩咐集聚车驾，采摘玉英我要自饰自修。\n　　用茝草把书信捆扎寄君王，我将离开君王去远方遨游。\n　　径登巍巍泰山顶，遍经九天访牵牛。\n　　暂且趁着闲暇娱乐逍遥，借着太阳余晖四处遨游。\n　　仰望太一明星止步休息，放松马的缰绳我要整休。\n　　早晨初升的太阳明亮亮，道路曲折漫长无尽头。\n　　回看彗星闪闪飞逝去，眼观幽云空中漫飘流。\n　　天神钜宝迁移石声隆隆，野鸡一齐鸣叫雌雄相求。\n　　茫茫一片何处尽展心志，心生恐惧满腔抑郁忧愁。\n　　我的马儿漫步飞柱山下，看谁能做我的伴侣配偶。\n　　终于没有一个合乎理想，我思绪绵绵啊愁苦悠悠。\n\n昭世\n　　世时黑昏混乱忠奸不分，我要离开君王归返本真。\n　　乘驾飞龙高高飞升，回旋翱翔直达苍穹。\n　　身穿斑斓如花美上衣，腰系美丽裙裳芳香浓郁。\n　　乘旋风扶摇盘旋上九天，飘浮银河暂且自乐自娱。\n　　振奋精神态度从容不迫，与仙人情思相通结伴侣。\n　　流星纷纷坠落如同降雨，左顾右盼登上昆仑之墟。\n　　下视故国云气迷漫，我怎能在这里久居。\n　　决心远走高飞啊心中伤悲，放松我的马缰啊徘徊犹豫。\n　　听素女清音妙歌声婉转，闻伏妃吹竽妙曲音悠扬。\n　　神魂凄惨悲伤感慨哀痛，思绪绵绵盘曲郁结愁肠。\n　　抚摩玉佩缤纷作响，长长叹息自怜自伤。\n　　遣火神祝融先行开路，令炎神昭明开门候望。\n　　驾起六龙向上飞升，乘车高驰直上太空。\n　　游遍九州寻求知音知己，谁能与我一同奋斗终生？\n　　忽然回头眺望西方园圃，只见山势高峻崎岖峥嵘。\n　　思恋故国不禁涕泪横流，悲伤君王始终糊涂昏庸。\n\n尊嘉\n　　阳春三月风和日丽，百花争艳芳草萋萋。\n　　我悲叹兰草凋零独憔悴，枝叶乱生不逢时被丢弃。\n　　香草江离遗弃在山野里，似笔辛夷自隐藏受排挤。\n　　想起那往古的俊杰贤良，多半是命运多舛遭祸殃。\n　　子胥被害尸浮江河，屈原放逐自沉湘江。\n　　转念自己今日遭遇，心怀悲痛无限感伤。\n　　眼望淮水滚滚东流，真想随水流逝远方。\n　　乘坐大船顺流而下，东流入海水石击撞。\n　　使蛟龙在前面引路导航，命文鱼助我逆流而上。\n　　拔蒲草做坐席陈放船中，采荷叶做船篷盖在船上。\n　　水花飞溅溅上我的船旗，草芥漂浮浮上我的船帮。\n　　张起云旗船儿风驰电掣，波涛汹涌船儿起伏摇荡。\n　　水神河伯打开大门，欢欣迎我前来拜访。\n　　思念楚国郢都终生难忘，心怀怨恨举步维艰惆怅。\n　　自己哀叹像那水上浮萍，四处漂泊无根难回故乡。\n\n蓄英\n　　秋风啊秋风瑟瑟声萧萧，使花草摇动让树枝动摇。\n　　微霜降落大地白茫茫，鸣蝉蜷曲声默难鸣叫。\n　　燕子辞别北方回归南方，径向神山灵丘振翅飞翔。\n　　望远山涧溪水云雾迷漫，山中熊罴吼叫惊动四方。\n　　圣君唐虞已经不复存在，我为什么还要久留故乡？\n　　面临深渊只见一片汪洋，回顾山中森林寥廓浩茫。\n　　整饰好自己的衣服行装，乘虹霓腾空飞向南方。\n　　驾起五彩祥云盘旋而上，勤勉不倦日夜自励自强。\n　　在长满兰草的岸边暂且休息，理想难实现心中不平恨悠悠。\n　　愁思蓄积不散面目黑瘦，思念君王郁闷不乐心伤忧。\n　　身离国君去，情意却长留，悲伤怨恨多，心怀万古愁。\n\n思忠\n　　登上九天舒放精神，在黎明时分传来神女歌声。\n　　悲叹那大山中葛草成堆，盘根错节乱乱纷纷。\n　　挺拔的枝干被压抑多枯槁，弯枝曲杈反被珍重敬尊。\n　　我心惨痛如刀割，凄凄惨惨自哀自怜自伤情。\n　　驾起龙车向北奔驰，直向自己的来路西北葱岭。\n　　连起五星宿作旗旄，扬起那满天云雾作旗旌。\n　　在那辽阔无际的旷野奔驰，遍观中国一片昏暗不明。\n　　神龟与水神前来送行，与我约定在繁花盛开的南国相逢。\n　　登上华盖星来到天顶，暂且逍遥在北斗群星之中。\n　　举起库娄群星斟满酒浆，端着天官四星承接食粮。\n　　休息之罢我将远去，驱车出发直奔西方。\n　　想到当今世俗嫉恨正直，绝不可以长久留在此方。\n　　忧愁难眠啊捶胸长叹思不断，心中不快啊愁苦郁闷自哀伤。\n\n陶雍\n　　看楚国混浊世人多愚昧，我心惆怅无聊何处归？\n　　哀伤世俗一片混乱，我将要展翅高飞。\n　　乘驾八龙蜷曲向前，树起霓虹旗招展逶迤。\n　　看天下浩浩渺渺，八龙矫健冲天飞起。\n　　渡过了弱水焕发光彩，暂停留漫步在水中高地。\n　　把我的车驾集合起来去寻求朋友，见天公忙请教问师学习。\n　　论大道莫贵于返璞归真，称赞我有道术实在可喜。\n　　我将要去南方周游嬉戏，经过那崎岖山路上九疑。\n　　越过热如烈火的万里酷热地，渡过海中高耸的万座险岛屿。\n　　渡过江海脱离浊秽获新生，跨越北面的高陵大山长诀而去。\n　　乌云沉沉白昼暗如夜，风卷尘土迷迷蒙蒙遮天日。\n　　在阳城的高屋大厦暂且歇息，容颜衰老心神恍惚啊落拓失意。\n　　我心里明白通达事理不糊涂，在这里我暂且停车自休息。\n　　想那唐尧与虞舜相继昌盛，只为重用皋陶获得兴邦计。\n　　伤今天下没有贤君圣主呀，抚轼长叹作诗抒情意。\n\n株昭\n　　悲伤啊我仰天长叹，内心里如剑削刀剜。\n　　款冬在严寒中开花，百花香草枝叶凋残。\n　　瓦器碎石进献为宝，隋珠和璧抛弃一边。\n　　铅刀钝劣高位任用，丢弃不用太阿宝剑。\n　　千里良马疲惫垂耳，半山坡上蹉跎不前。\n　　跛脚瘸驴拉车驾辕，无用之人日益增添。\n　　清廉之士退避归隐，权贵宠臣君前弄权。\n　　凤凰不能自由翱翔，鹌鹑鷃雀任意飞窜。\n　　乘驾虹霓升空远游，车载彩云变化万端。\n　　命令鹪鹏前面开路，再叫青蛇紧跟后边。\n　　或慢或快走在桂林道上，骏马昂首越奇峰高山。\n　　山丘起伏欢乐起舞，溪谷流水歌声潺潺。\n　　奋笔写出神灵篇章，琴瑟齐奏宫商相和。\n　　我在这里私自娱悦，哪里还有这样欢乐？\n　　环顾人间世俗百态，败坏纲纪误君误国。\n　　收拾行装将去远方，思念故国泪流滂沱。\n　　尾声：\n　　君门大开，光明普照下方，扫除邪恶浊秽，观百花绽放。\n　　放逐四佞，大禹得掌朝政，虞舜摄国承继唐尧，事业兴旺，谁能像尧舜，我愿为辅相。\n\n",
  "id": 72412,
  "name": "九怀",
  "poet": {
    "desc": "王褒，字子渊，西汉人，文学家，生卒年不详。蜀资中（今四川省资阳市雁江区墨池坝）人。其生卒年失载，只知他文学创作活动主要在汉宣帝（公元前73～前49年在位）时期。他是我国历史上著名的辞赋家，写有《洞箫赋》等赋十六篇，与扬雄并称“渊云”。",
    "id": 500,
    "image": "https://raw.githubusercontent.com/hujiaweibujidao/poetry/master/image/image_500.jpg",
    "name": "王褒",
    "star": 0
  },
  "star": 28,
  "tags": [
    "楚辞"
  ]
}