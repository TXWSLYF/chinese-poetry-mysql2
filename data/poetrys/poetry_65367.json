{
  "content": "春前信息，到处欢声满。旌旆出西郊，拥笙歌、婵娟两畔。东巡事往，空有雪中山，仙驭悄，古风间，谩动吟人叹。天边身世，况值重华旦。击坏访遗民，想如云、望中不断。功名休论，齐楚共唐虞，开口笑，插花归，更候清秋晚。",
  "dynasty": "宋代",
  "id": 65367,
  "name": "蓦山溪（腊日游尧山）",
  "poet": {
    "desc": "黄裳（1044-1130），字勉仲，延平（今福建南平）人。元丰五年（1082）进士第一，累官至端明殿学士。卒赠少傅。著有《演山先生文集》、《演山词》。黄裳是北宋著名文学家和词人，其词语言明艳，如春水碧玉，令人心醉，著有《演山先生文集》、《演山词》，词作以《减字木兰花》最为著名，流传甚广。",
    "id": 58,
    "image": "https://raw.githubusercontent.com/hujiaweibujidao/poetry/master/image/image_58.jpg",
    "name": "黄裳",
    "star": 0
  },
  "star": 1,
  "tags": []
}