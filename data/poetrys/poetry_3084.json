{
  "content": "问我将何去，清晨溯越溪。翠微悬宿雨，丹壑饮晴霓。 \n树影捎云密，藤阴覆水低。潮回出浦驶，洲转望乡迷。 \n人意长怀北，江行日向西。破颜看鹊喜，拭泪听猿啼。 \n骨肉初分爱，亲朋忽解携。路遥魂欲断，身辱理能齐。 \n畴日三山意，于兹万绪暌。金陵有仙馆，即事寻丹梯。",
  "dynasty": "唐代",
  "id": 3084,
  "name": "发端州初入西江",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}