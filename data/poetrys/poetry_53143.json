{
  "content": "冷落天涯今一纪，谁怜万里无家。三闾憔悴赋怀沙。思亲增怅望，吊影觉欹斜。 \n兀坐书堂真可怪，销忧殢酒难赊。因人成事耻矜夸。何时还使节，踏雪看梅花。",
  "dynasty": "宋代",
  "id": 53143,
  "name": "临江仙（怀归）",
  "poet": {
    "desc": "洪皓（1088～1155），字光弼，徽宗政和五年（1115）进士。历台州宁海主簿，秀州录事参军。宋代词人。",
    "id": 219,
    "image": "https://raw.githubusercontent.com/hujiaweibujidao/poetry/master/image/image_219.jpg",
    "name": "洪皓",
    "star": 0
  },
  "star": 1,
  "tags": []
}