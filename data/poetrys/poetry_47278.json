{
  "content": "寂寂画堂梁上燕，高卷翠帘横数扇。一庭春色恼人来， \n满地落花红几片¤ \n愁倚锦屏低雪面，泪滴绣罗金缕线。好天凉月尽伤心， \n为是玉郎长不见。 \n轻敛翠蛾呈皓齿，莺转一枝花影里。声声清迥遏行云， \n寂寂画梁尘暗起¤ \n玉斝满斟情未已，促坐王孙公子醉。春风筵上贯珠匀， \n艳色韶颜娇旖旎。",
  "dynasty": "唐代",
  "id": 47278,
  "name": "玉楼春",
  "poet": {
    "desc": "约公元九三O年前后在世字、里、生年不详死于925年五代时许州人，约后唐明宗长兴初前后在世，据当代学者考证，死于前蜀败亡之际。父魏宏夫，为蜀王建养子，赐姓名王宗弼，封齐王。承班为驸马都尉，官至太尉。国亡，与其父同时被杀。承班工词，艳丽似温庭筠，今存二十一首（见《唐五代词》）。 元遗山曰：魏承班词，俱为言情之作。大旨明净，不更苦心刻意以竞胜者。",
    "id": 292,
    "name": "魏承班",
    "star": 0
  },
  "star": 3,
  "tags": []
}