{
  "content": "院宇临池水，桥边绕水胧{月恖}。桥左右。水西东。水木两芙蓉。低疑洛浦凌波步，高如弄玉凌空。叶百叠，蕊千重。更都染轻红。 \n冲冲。能消尽，忧心似结，看艳色、浑如梦中。为爱惜芳容未尽，好移去，满插家园，特与培封。年年封赏美质，朝朝披玩香风。",
  "dynasty": "宋代",
  "id": 67484,
  "name": "塞翁吟（芙蓉）",
  "poet": {
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。",
    "id": 1064,
    "name": "杨泽民",
    "star": 0
  },
  "star": 1,
  "tags": []
}