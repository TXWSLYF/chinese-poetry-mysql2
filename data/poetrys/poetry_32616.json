{
  "content": "湘东山水有清辉，袁水词人得意归。几府争驰毛义檄， \n一乡看侍老莱衣。筵开灞岸临清浅，路去蓝关入翠微。 \n想到宜阳更无事，并将欢庆奉庭闱。",
  "dynasty": "唐代",
  "id": 32616,
  "name": "送曾德迈归宁宜春",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 1,
  "tags": []
}