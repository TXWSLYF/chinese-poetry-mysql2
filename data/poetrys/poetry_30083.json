{
  "content": "公心独立副天心，三辖春闱冠古今。兰署门生皆入室， \n莲峰太守别知音。同升翰苑时名重，遍历朝端主意深。 \n新有受恩江海客，坐听朝夕继为霖。",
  "dynasty": "唐代",
  "id": 30083,
  "name": "和主司王起（一作和主司王仆射答华州周侍郎贺放榜作）",
  "poet": {
    "desc": "丁棱，字子威，生卒年月不详。会昌三年进士。是岁，王起再知贡举，卢肇、丁棱、姚鹄以李德裕荐依次放榜。",
    "id": 2684,
    "name": "丁棱",
    "star": 0
  },
  "star": 1,
  "tags": []
}