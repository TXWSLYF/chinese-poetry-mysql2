{
  "content": "山寂寂兮无人，又苍苍兮多木。群龙兮满朝， \n君何为兮空谷。文寡和兮思深，道难知兮行独。 \n悦石上兮流泉，与松间兮草屋。入云中兮养鸡， \n上山头兮抱犊。神与枣兮如瓜，虎卖杏兮收谷。 \n愧不才兮妨贤，嫌既老兮贪禄。誓解印兮相从， \n何詹尹兮何卜。 \n山中人兮欲归，云冥冥兮雨霏霏。水惊波兮翠菅蘼， \n白鹭忽兮翻飞，君不可兮褰衣。山万重兮一云， \n混天地兮不分。树晻暧兮氛氲，猿不见兮空闻。 \n忽山西兮夕阳，见东皋兮远村。平芜绿兮千里， \n眇惆怅兮思君。",
  "dynasty": "唐代",
  "id": 5573,
  "name": "送友人归山歌二首（离骚题作山中人）",
  "poet": {
    "desc": "王维（701年－761年，一说699年—761年），字摩诘，汉族，河东蒲州（今山西运城）人，祖籍山西祁县，唐朝诗人，有“诗佛”之称。苏轼评价其：“味摩诘之诗，诗中有画；观摩诘之画，画中有诗。”开元九年（721年）中进士，任太乐丞。王维是盛唐诗人的代表，今存诗400余首，重要诗作有《相思》《山居秋暝》等。王维精通佛学，受禅宗影响很大。佛教有一部《维摩诘经》，是王维名和字的由来。王维诗书画都很有名，非常多才多艺，音乐也很精通。与孟浩然合称“王孟”。",
    "id": 515,
    "image": "https://raw.githubusercontent.com/hujiaweibujidao/poetry/master/image/image_515.jpg",
    "name": "王维",
    "star": 0
  },
  "star": 6,
  "tags": []
}