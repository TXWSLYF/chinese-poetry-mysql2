{
  "content": "画桥流水，宛是南州路。转柁绿杨湾，恍然间、青楼旧处。回肠断尽，犹剩尔多愁，记新声，怀昵语。依约对眉宇。 \n袜罗香在，只欠莲随步。无物比朝云，恨难续、高唐后赋。迢遥此夜，泪枕不成眠，月侵窗，灯映户。应见可怜许。",
  "dynasty": "宋代",
  "id": 50624,
  "name": "蓦山溪",
  "poet": {
    "desc": "贺铸(1052～1125) 北宋词人。字方回，号庆湖遗老。汉族，卫州（今河南卫辉）人。宋太祖贺皇后族孙，所娶亦宗室之女。自称远祖本居山阴，是唐贺知章后裔，以知章居庆湖（即镜湖），故自号庆湖遗老。",
    "id": 399,
    "image": "https://raw.githubusercontent.com/hujiaweibujidao/poetry/master/image/image_399.jpg",
    "name": "贺铸",
    "star": 0
  },
  "star": 1,
  "tags": []
}