{
  "content": "豪家沽酒长安陌，一旦起楼高百尺。碧疏玲珑含春风， \n银题彩帜邀上客。回瞻丹凤阙，直视乐游苑。 \n四方称赏名已高，五陵车马无近远。晴景悠扬三月天， \n桃花飘俎柳垂筵。繁丝急管一时合，他垆邻肆何寂然。 \n主人无厌且专利，百斛须臾一壶费。初醲后薄为大偷， \n饮者知名不知味。深门潜酝客来稀，终岁醇醲味不移。 \n长安酒徒空扰扰，路傍过去那得知。",
  "dynasty": "唐代",
  "id": 9116,
  "name": "酒肆行",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}