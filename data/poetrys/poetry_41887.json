{
  "content": "棠棣开双萼，夭桃照两花。分庭含佩响，隔扇偶妆华。 \n迎风俱似雪，映绮共如霞。今宵二神女，并在一仙家。",
  "dynasty": "唐代",
  "id": 41887,
  "name": "观兄弟同夜成婚",
  "poet": {
    "desc": "郑轨，唐代开封人，其父郑尚为济豫二州刺史，为官清正廉能。郑轨官历司空长史、散骑侍常、大鸿胪卿、济州刺史。有子郑邕，字文昭，大周名士。注见《郑邕墓志铭》有云。",
    "id": 3066,
    "name": "郑轨",
    "star": 0
  },
  "star": 1,
  "tags": []
}