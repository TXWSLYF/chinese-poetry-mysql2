{
  "content": "六十八去七十岁，与师年鬓不争多。谁言生死无消处， \n还有修行那得何。开士安能穷好恶，故人堪忆旧经过。 \n会归原上焚身后，一阵灰飞也任他。",
  "dynasty": "唐代",
  "id": 45144,
  "name": "寄无愿上人",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}