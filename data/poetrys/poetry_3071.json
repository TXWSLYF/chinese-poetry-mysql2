{
  "content": "虞世巡百越，相传葬九疑。精灵游此地，祠树日光辉。 \n禋祭忽群望，丹青图二妃。神来兽率舞，仙去凤还飞。 \n日暝山气落，江空潭霭微。帝乡三万里，乘彼白云归。",
  "dynasty": "唐代",
  "id": 3071,
  "name": "桂州黄潭舜祠",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}