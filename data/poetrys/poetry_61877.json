{
  "content": "问孀娥、僝僽厌看人，唯复厌人看。正凉宵准拟，招延素魄，慰藉苍颜。廉纤梧桐细雨，吹彻玉箫寒。仿佛山河影，只在云端。 \n又似去年今夕，枉教人惆怅，立尽阑干。想菱花尘匣，憔悴女乘鸾。恨无从、一登天柱，约宾朋、随分荐清欢。持杯祝，老蟾无恙，留待明年。",
  "dynasty": "宋代",
  "id": 61877,
  "name": "八声甘州（中秋小集无月）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}