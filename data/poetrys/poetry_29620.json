{
  "content": "惆怅人生不满百，一事无成头雪白。回看幼累与老妻， \n俱是途中远行客。匣中旧镜照胆明，昔曾见我髭未生。 \n朝巾暮栉不自省，老皮皴皱文纵横。合掌髻子蒜许大， \n此日方知非是我。暗数七旬能几何，不觉中肠热如火。 \n老去也，争奈何？敲酒盏，唱短歌。短歌未竟日已没， \n月映西南庭树柯。",
  "dynasty": "唐代",
  "id": 29620,
  "name": "老去也",
  "poet": {
    "desc": "薛逢，字陶臣，蒲洲河东（今山西永济县）人，会昌元年（公元八四一）进士。历侍御史、尚书郎。因恃才傲物，议论激切，屡忤权贵，故仕途颇不得意。《全唐诗》收录其诗一卷。《旧唐书》卷一九零，《新唐书》卷二零三皆有传。",
    "id": 524,
    "image": "https://raw.githubusercontent.com/hujiaweibujidao/poetry/master/image/image_524.jpg",
    "name": "薛逢",
    "star": 0
  },
  "star": 1,
  "tags": []
}