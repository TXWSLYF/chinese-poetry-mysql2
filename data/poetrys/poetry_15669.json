{
  "content": "日入溪水静，寻真此亦难。乃知沧洲人，道成仍钓竿。 \n漾楫乘微月，振衣生早寒。纷吾成独往，自速耽考槃。 \n已息汉阴诮，且同濠上观。旷然心无涯，谁问容膝安。",
  "dynasty": "唐代",
  "id": 15669,
  "name": "严陵滩下寄常建",
  "poet": {
    "desc": "奚贾，富春人。",
    "id": 1933,
    "image": "https://raw.githubusercontent.com/hujiaweibujidao/poetry/master/image/image_1933.jpg",
    "name": "奚贾",
    "star": 0
  },
  "star": 1,
  "tags": []
}