{
  "content": "回首扬州，猖狂十载，依然一梦归来。但觉安仁愁鬓，几点尘埃。醉墨碧纱犹锁，春衫白纻新裁。认鸣珂曲里，旧日朱扉，闲闭青苔。 \n人非物是，半晌鸾肠易断，宝勒空回。徒怅望、碧云销散，明月徘徊。忍过阳台折柳，难凭陇驿传梅。一番桃李，迎风无语，谁是怜才。",
  "dynasty": "宋代",
  "id": 50586,
  "name": "雨中花",
  "poet": {
    "desc": "贺铸(1052～1125) 北宋词人。字方回，号庆湖遗老。汉族，卫州（今河南卫辉）人。宋太祖贺皇后族孙，所娶亦宗室之女。自称远祖本居山阴，是唐贺知章后裔，以知章居庆湖（即镜湖），故自号庆湖遗老。",
    "id": 399,
    "image": "https://raw.githubusercontent.com/hujiaweibujidao/poetry/master/image/image_399.jpg",
    "name": "贺铸",
    "star": 0
  },
  "star": 1,
  "tags": []
}