{
  "content": "海上不同来，关中俱久住。寻思别山日，老尽经行树。 \n志业人未闻，时光鸟空度。风悲汉苑秋，雨滴秦城暮。 \n佩玉与锵金，非亲亦非故。朱颜枉自毁，明代空相遇。 \n岁晏各能归，心知旧岐路。",
  "dynasty": "唐代",
  "id": 30298,
  "name": "寄贾岛",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 2,
  "tags": []
}