{
  "content": "我爱闲居，心镜常皎洁。境灭情忘，自然无分别。云散长空，露出清霄月。\n此个家风，有口难分说。\n　　一更里澄心，下手端然坐。赶退群魔，队队白羊过。剔起心灯，照见元初我。\n方寸玲珑，宝珠悬一颗。\n　　二更里人静，万事都无染。一对金蟾，上下来盘旋。吓退三尸，奔走如雷电。\n　　白雪慢慢。降下纟花片。\n　　三更里阳生，子母朝金阙。海底灵龟，吸尽金乌血。一气绵绵，三关都透彻。\n　　万道霞光，捧出西江月。\n　　四更里无事，四边都宁静。内放心花，赏玩长春景。戊己门开，有个真人进。\n　　一粒金丹，运上昆仑顶。\n　　五更里天明，还了修行愿。龙虎相交，倒把黄河卷。半空里雷声，鬼神难测\n辩。\n　　认得元初，本来真头面。\n　　斋罢闲行，独唱无人和。山里樵夫，也唱哩仑罗。上了一个坡，下了一\n个坡，便做高官，也只不如我。\n　　过了一年，又是添一岁。每日随缘，争甚闲和气。可怜韶华，奔走如捻指。\n莫待临头，腊月三十日。\n　　奉劝人人，一一听分诉。不晓阴阳，怎知修行路。始初下手，炼就铅汞体。\n自有龟蛇，引人曹溪路。\n　　聪明君子，一一听分诉。甲子六年，看看降真数。跳出凡笼，一个长生路。\n免教阎王，鬼使来勾取。",
  "dynasty": "元代",
  "id": 69764,
  "name": "【商调】挂金索_我爱闲居，",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}