{
  "content": "谬持文柄得时贤，粉署清华次第迁。昔岁策名皆健笔， \n今朝称职并同年。各怀器业宁推让，俱上青霄肯后先。 \n何事老夫犹赋咏，欲将酬和永留传。",
  "dynasty": "唐代",
  "id": 37693,
  "name": "答王涣（一作孙偓诗）",
  "poet": {
    "desc": "裴贽（?—905），字敬臣。及进士第，擢累右补阙、御史中丞、刑部尚书。昭宗时，拜中书侍郎，兼本官同中书门下平章事。帝幸凤翔，为大明宫留守。罢，俄进尚书左仆射，以司空致仕，为朱全忠所害。",
    "id": 1951,
    "name": "裴贽",
    "star": 0
  },
  "star": 1,
  "tags": []
}