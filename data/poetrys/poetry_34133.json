{
  "content": "才子襟期本上清，陆云家鹤伴闲情。犹怜反顾五六里， \n何意忽归十二城。露滴谁闻高叶坠，月沉休藉半阶明。 \n人间华表堪留语，剩向秋风寄一声。 \n道林曾放雪翎飞，应悔庭除闭羽衣。 \n料得王恭披鹤氅，倚吟犹待月中归。",
  "dynasty": "唐代",
  "id": 34133,
  "name": "和皮日休悼鹤",
  "poet": {
    "desc": "李縠，字德师，[唐]生卒年月不详，咸通进士，唐末为浙东观察推官，兼殿中侍御史。与诗人皮日休相交，《全唐诗》存诗四首。",
    "id": 2581,
    "name": "李縠",
    "star": 0
  },
  "star": 2,
  "tags": []
}