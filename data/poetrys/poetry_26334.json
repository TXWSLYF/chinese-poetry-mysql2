{
  "content": "故苑多愁夕，西风木叶黄。寒江浸雾月，晓角满城霜。 \n弟侄来书少，关河去路长。几时停桂楫，故国隔潇湘。",
  "dynasty": "唐代",
  "id": 26334,
  "name": "楚城秋夕",
  "poet": {
    "desc": "郑巢，[唐]（约公元八六七年前后在世）字不祥，钱塘人。生卒年均不详，约唐懿宗咸通中前后在世。大中间，举进士。姚合为杭州刺史，巢献诗游其门馆。合颇奖重，凡登览燕集，巢常在侧。后不仕而终。巢著有诗一卷，《唐才子传》传于世。",
    "id": 1269,
    "name": "郑巢",
    "star": 0
  },
  "star": 1,
  "tags": []
}