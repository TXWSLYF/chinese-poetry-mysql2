{
  "content": "醉卓寒筇傍水行，渔翁不会独吟情。龟能顾印谁相重， \n鹤偶乘轩自可轻。簪组百年终长物，文章千古亦虚名。 \n是非得丧皆闲事，休向南柯与梦争。",
  "dynasty": "唐代",
  "id": 41725,
  "name": "江岸独步",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 1,
  "tags": []
}