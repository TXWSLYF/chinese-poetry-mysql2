{
  "content": "旦登西北楼，楼峻石墉厚。宛生长定□，俯压三江口。 \n排阶衔鸟衡，交疏过牛斗。左右会稽镇，出入具区薮。 \n越岩森其前，浙江漫其后。此地实东阳，由来山水乡。 \n隐侯有遗咏，落简尚馀芳。具物昔未改，斯人今已亡。 \n粤余忝藩左，束发事文场。怅不见夫子，神期遥相望。",
  "dynasty": "唐代",
  "id": 3623,
  "name": "登东阳沈隐侯八咏楼",
  "poet": {
    "id": 0,
    "name": "崔融1",
    "star": 0
  },
  "star": 1,
  "tags": []
}