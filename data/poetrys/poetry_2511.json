{
  "content": "夫何秋夜之无情兮，皎皛悠悠而太长。 \n圜户杳其幽邃兮，愁人披此严霜。 \n见河汉之西落，闻鸿雁之南翔。 \n山有桂兮桂有芳，心思君兮君不将。 \n忧与忧兮相积，欢与欢兮两忘。 \n风袅袅兮木纷纷，凋绿叶兮吹白云。 \n寸步千里兮不相闻，思公子兮日将曛。 \n林已暮兮鸟群飞，重门掩兮人径稀。 \n万族皆有所托兮，蹇独淹留而不归。",
  "dynasty": "唐代",
  "id": 2511,
  "name": "狱中学骚体",
  "poet": {
    "desc": "卢照邻，初唐诗人。字升之，自号幽忧子，汉族，幽州范阳（治今河北省涿州市）人，其生卒年史无明载，卢照邻望族出身，曾为王府典签，又出任益州新都（今四川成都附近）尉，在文学上，他与王勃、杨炯、骆宾王以文词齐名，世称“王杨卢骆”，号为“初唐四杰”。有7卷本的《卢升之集》、明张燮辑注的《幽忧子集》存世。卢照邻尤工诗歌骈文，以歌行体为佳，不少佳句传颂不绝，如“得成比目何辞死，愿作鸳鸯不羡仙”等，更被后人誉为经典。",
    "id": 744,
    "image": "https://raw.githubusercontent.com/hujiaweibujidao/poetry/master/image/image_744.jpg",
    "name": "卢照邻",
    "star": 0
  },
  "star": 17,
  "tags": []
}