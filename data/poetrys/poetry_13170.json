{
  "content": "老病无乐事，岁秋悲更长。穷郊日萧索，生意已苍黄。 \n小弟发亦白，两男俱不强。有才且未达，况我非贤良。 \n幸以朽钝姿，野外老风霜。寒鸦噪晚景，乔木思故乡。 \n魏人宅蓬池，结网伫鳣鲂。水清鱼不来，岁暮空彷徨。",
  "dynasty": "唐代",
  "id": 13170,
  "name": "野外行",
  "poet": {
    "desc": "于逖[唐]（约公元七四九年前后在世）字、里、生卒年均不详，约唐玄宗天宝中前后在世。生平事迹亦无考。仅知他能诗，李白有诗相赠，亦与元结友善。逖著有传奇集闻奇录及灵应录传世。《太平广记》有灵应传一篇，唐代丛书亦题于逖作。",
    "id": 2036,
    "name": "于逖",
    "star": 0
  },
  "star": 1,
  "tags": []
}