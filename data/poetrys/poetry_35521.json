{
  "content": "漾漾悠悠几派分，中浮短艇与鸥群。天街带雨淹芳草， \n玉洞漂花下白云。静称一竿持处见，急宜孤馆觉来闻。 \n隋家柳畔偏堪恨，东入长淮日又曛。",
  "dynasty": "唐代",
  "id": 35521,
  "name": "流水",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 4,
  "tags": []
}