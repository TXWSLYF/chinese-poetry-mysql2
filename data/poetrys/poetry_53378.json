{
  "content": "水馆风亭，晚香浓、一番荷芰经雨。簟枕乍闲，襟裾初试，散尽满轩袢暑。断云却送轻雷去，疏林外、玉钩微吐。夜未阑，秋生败叶，暗摧庭树。 \n天上佳期久阻。星河畔，仙车缥缈云路。旧恨未平，幽欢难驻，洒落半天风露。绮罗人散金猊冷，醉魂到、华胥深处。洞户悄，南楼画角自语。",
  "dynasty": "宋代",
  "id": 53378,
  "name": "花心动（七夕）",
  "poet": {
    "desc": "李弥逊（1085～1153）字似之，号筠西翁、筠溪居士、普现居士等，吴县（今江苏苏州）人。大观三年（1109）进士。高宗朝，试中书舍人，再试户部侍郎，以反对议和忤秦桧，乞归田。晚年隐连江（今属福建）西山。所作词多抒写乱世时的感慨，风格豪放，有《筠溪乐府》，存词80余首。",
    "id": 140,
    "image": "https://raw.githubusercontent.com/hujiaweibujidao/poetry/master/image/image_140.jpg",
    "name": "李弥逊",
    "star": 0
  },
  "star": 1,
  "tags": []
}