{
  "content": "我生天地间，独作南宾雁。哀鸣慕前侣，不免饮啄晏。 \n虽蒙小雅咏，未脱鱼网患。况是婚礼须，忧为弋者篡。 \n晴鸢争上下，意气苦凌慢。吾常吓鸳雏，尔辈安足讪。 \n回头语晴鸢，汝食腐鼠惯。无异驽骀群，恋短豆皂栈。 \n岂知潇湘岸，葭菼蘋萍间。有石形状奇，寒流古来湾。 \n闲看麋鹿志，了不忧刍豢。世所重巾冠，何妨野夫丱. \n骚人夸蕙芷，易象取陆苋。漆园逍遥篇，中亦载斥鷃. \n汝惟材性下，嗜好不可谏。身虽慕高翔，粪壤是盻盼。 \n或闻通鬼魅，怪祟立可辩。硩蔟书尚存，宁容恣妖幻。",
  "dynasty": "唐代",
  "id": 33610,
  "name": "孤雁",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 5,
  "tags": []
}