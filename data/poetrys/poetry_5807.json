{
  "content": "闻道黄金地，仍开白玉田。掷山移巨石，咒岭出飞泉。 \n猛虎同三径，愁猿学四禅。买香然绿桂，乞火蹈红莲。 \n草色摇霞上，松声泛月边。山河穷百二，世界接三千。 \n梵宇聊凭视，王城遂渺然。灞陵才出树，渭水欲连天。 \n远县分朱郭，孤村起白烟。望云思圣主，披雾忆群贤。 \n薄宦惭尸素，终身拟尚玄。谁知草庵客，曾和柏梁篇。",
  "dynasty": "唐代",
  "id": 5807,
  "name": "游悟真寺",
  "poet": {
    "desc": "王缙（700-781），字夏卿，本太原祁人，后客河中，唐代诗人，尚书右丞王维之弟。少好学，与兄王维，俱以名闻。举草泽文辞清丽科上第，历拜黄门侍郎，同中书门下平章事，终太子宾客。文笔泉薮，善草隶书，功超薛稷。大历十年（775年）元载所撰唐赠兵部尚书王忠嗣碑，为其所行书。卒年八十二。王缙遗作不多，散文只有表、碑、册等体，意义不大，诗作与王维的风格相似，具有一种平淡清新之美。事迹收录于《金石录》《唐书本传》《述书赋注》。",
    "id": 2309,
    "image": "https://raw.githubusercontent.com/hujiaweibujidao/poetry/master/image/image_2309.jpg",
    "name": "王缙",
    "star": 0
  },
  "star": 2,
  "tags": []
}