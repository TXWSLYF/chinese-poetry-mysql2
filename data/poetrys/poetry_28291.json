{
  "content": "月沉高岫宿云开，万里归心独上来。河畔雪飞扬子宅， \n海边花盛越王台。泷分桂岭鱼难过，瘴近衡峰雁却回。 \n乡信渐稀人渐老，只应频看一枝梅。",
  "dynasty": "唐代",
  "id": 28291,
  "name": "冬日登越王台怀归",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}