{
  "content": "晓乘征骑带犀渠，醉别都门惨袂初。莲府望高秦御史， \n柳营官重汉尚书。斩蛇泽畔人烟晓，戏马台前树影疏。 \n尺组挂身何用处，古来名利尽丘墟。",
  "dynasty": "唐代",
  "id": 29663,
  "name": "重送徐州李从事商隐",
  "poet": {
    "desc": "薛逢，字陶臣，蒲洲河东（今山西永济县）人，会昌元年（公元八四一）进士。历侍御史、尚书郎。因恃才傲物，议论激切，屡忤权贵，故仕途颇不得意。《全唐诗》收录其诗一卷。《旧唐书》卷一九零，《新唐书》卷二零三皆有传。",
    "id": 524,
    "image": "https://raw.githubusercontent.com/hujiaweibujidao/poetry/master/image/image_524.jpg",
    "name": "薛逢",
    "star": 0
  },
  "star": 1,
  "tags": []
}