{
  "content": "看遍花无胜此花，剪云披雪蘸丹砂。开当青律二三月， \n破却长安千万家。天纵秾华刳鄙吝，春教妖艳毒豪奢。 \n不随寒令同时放，倍种双松与辟邪。 \n万万花中第一流，浅霞轻染嫩银瓯。能狂绮陌千金子， \n也惑朱门万户侯。朝日照开携酒看，暮风吹落绕栏收。 \n诗书满架尘埃扑，尽日无人略举头。",
  "dynasty": "唐代",
  "id": 39102,
  "name": "牡丹花二首",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 5,
  "tags": []
}