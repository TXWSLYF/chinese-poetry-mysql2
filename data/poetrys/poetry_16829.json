{
  "content": "清景同千里，寒光尽一年。竟天多雁过，通夕少人眠。 \n照别江楼上，添愁野帐前。隋侯恩未报，犹有夜珠圆。 \n四时皆有月，一夜独当秋。照耀初含露，裴回正满楼。 \n遥连雪山净，迥入锦江流。愿以清光末，年年许从游。",
  "dynasty": "唐代",
  "id": 16829,
  "name": "和武相公中秋锦楼玩月（得前字、秋字二篇）",
  "poet": {
    "desc": "崔备（747－816），字顺之。许州（今河南许昌）人。唐德宗建中二年（781）辛酉科崔元翰榜进士第三人。曾任工部尚书。唐宪宗元和六年（811）任礼部员外郎，终工部郎中。唐朝建中进士第，为西川节度使判官，终工部郎中。诗六首。",
    "id": 2580,
    "name": "崔备",
    "star": 0
  },
  "star": 1,
  "tags": []
}