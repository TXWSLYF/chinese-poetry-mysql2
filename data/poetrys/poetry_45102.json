{
  "content": "因缘刘表驻经行，又听西风堕叶声。鹤发不堪言此世， \n峨嵋空约在他生。已从禅祖参真性，敢向诗家认好名。 \n深愧故人怜潦倒，每传仙语下南荆。",
  "dynasty": "唐代",
  "id": 45102,
  "name": "酬蜀国欧阳学士",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}