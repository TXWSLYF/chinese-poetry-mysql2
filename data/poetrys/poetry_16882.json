{
  "content": "英英白云起，呈瑞出封中。表圣宁依地，逢时岂待风。 \n浮辉弥皎洁，流影更冲融。自叶尧天美，谁言汉日同。 \n泥金光乍掩，检玉气俄通。犹愿非烟瑞，亭亭不散空。",
  "dynasty": "唐代",
  "id": 16882,
  "name": "白云起封中（一作张嗣初诗）",
  "poet": {
    "desc": "许康佐，父审。康佐登进士第，又登宏词科。以家贫母老，求为知院官，人或怪之，笑而不答。及母亡，服除，不就侯府之辟，君子始知其不择禄养亲之志也，故名益重。迁侍御史，转职方员外郎，累迁至驾部郎中，充翰林侍讲学士，仍赐金紫。历谏议大夫、中书舍人，皆在内庭。为户部侍郎，以疾解职。除兵部侍郎，转礼部尚。卒，年七十二，赠吏部尚书。撰《九鼎记》四卷。",
    "id": 3101,
    "name": "许康佐",
    "star": 0
  },
  "star": 1,
  "tags": []
}