{
  "content": "三乘归净域，万骑饯通庄。就日离亭近，弥天别路长。 \n荆南旋杖钵，渭北限津梁。何日纡真果，还来入帝乡。",
  "dynasty": "唐代",
  "id": 3036,
  "name": "送沙门泓景道俊玄奘还荆州应制",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}