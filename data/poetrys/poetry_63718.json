{
  "content": "甘棠春色满南丰。春好处、在黉宫。宫柳映墙红。对墙柳、常思耐翁。 \n文章太守，词华哲匠，人与易居东。攀恋计无从。判行省、重临旧封。",
  "dynasty": "宋代",
  "id": 63718,
  "name": "太常引（送丁使君）",
  "poet": {
    "desc": "刘埙（壎xūn 1240-1319）字起潜，号水云村。学者称水村先生。江西南丰人。南丰著名文人隐士刘镗之侄。宋末元初学者、诗人、评论家。",
    "id": 2903,
    "name": "刘埙",
    "star": 0
  },
  "star": 1,
  "tags": []
}