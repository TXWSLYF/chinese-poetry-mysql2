{
  "content": "月到楼台第几。十里金虫成缀。袅琅玕、争罥绛球起。试新妆、嬉春粉黛，盈盈暗香，结谁家秾李。 \n拥缇骑。箫鼓沸三市。别指春风画隼，归度鳌山影里。闲红翠。挥觞不待、游人分袂。悄朱帘十二。",
  "dynasty": "宋代",
  "id": 50219,
  "name": "佳人醉（元宵上太守）",
  "poet": {
    "desc": "刘弇（1048-1102）字伟明，号云龙，安福（今属江西）人。元丰进士。知嘉州峨眉县，改太学博士。元符中，进南郊大礼赋，除秘书省正字。徽宗时，改著作佐郎、实录检讨官。崇宁元年卒，年五十五。《宋史》有传。著有《龙云集》三十二卷，词有《彊村丛书》本《云龙先生乐府》一卷。",
    "id": 1257,
    "image": "https://raw.githubusercontent.com/hujiaweibujidao/poetry/master/image/image_1257.jpg",
    "name": "刘弇",
    "star": 0
  },
  "star": 1,
  "tags": []
}