{
  "content": "八解禅林秀，三明给苑才。地偏香界远，心净水亭开。 \n傍险山查立，寻幽石径回。瑞花长自下，灵药岂须栽。 \n碧网交红树，清泉尽绿苔。戏鱼闻法聚，闲鸟诵经来。 \n弃象玄应悟，忘言理必该。静中何所得，吟咏也徒哉。",
  "dynasty": "唐代",
  "id": 7478,
  "name": "来闍黎新亭作",
  "poet": {
    "desc": "孟浩然（689-740），男，汉族，唐代诗人。本名不详（一说名浩），字浩然，襄州襄阳（今湖北襄阳）人，世称“孟襄阳”。浩然，少好节义，喜济人患难，工于诗。年四十游京师，唐玄宗诏咏其诗，至“不才明主弃”之语，玄宗谓：“卿自不求仕，朕未尝弃卿，奈何诬我？”因放还未仕，后隐居鹿门山，著诗二百余首。孟浩然与另一位山水田园诗人王维合称为“王孟”。",
    "id": 757,
    "image": "https://raw.githubusercontent.com/hujiaweibujidao/poetry/master/image/image_757.jpg",
    "name": "孟浩然",
    "star": 0
  },
  "star": 1,
  "tags": []
}