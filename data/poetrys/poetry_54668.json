{
  "content": "天低日暮。清商一曲行人住。著人意态如飞絮。才泊春衫，却被风吹去。 \n朝期暮约浑无据。同心结尽千千缕。今宵魂梦知何处。翠竹芭蕉，又下黄昏雨。",
  "dynasty": "宋代",
  "id": 54668,
  "name": "醉落魄（春云）",
  "poet": {
    "desc": "李石。少负才名，既登第，任大学博士，出主石室，就学者如云。蜀学之盛，古今鲜俪。后卒成都，时作山水小笔，风调远俗。卒年七十外。",
    "id": 1199,
    "name": "李石",
    "star": 0
  },
  "star": 1,
  "tags": []
}