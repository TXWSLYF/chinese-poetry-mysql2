{
  "content": "咸言上国繁华，岂谓帝城羁旅。\n十点五点残萤，千声万声秋雨。\n白云江上故乡，月下风前吟处。\n欲去不去迟迟，未展平生所伫。",
  "dynasty": "唐代",
  "fanyi": "注释\n\n①咸：都。上国：大国，强国，此处指大唐帝国，其实时至九世纪末子兰之时，李唐王朝已衰败至极，即将覆亡，上国是恭维之词。帝城：首都，都城，此处指长安（陕西省西安市）。羁旅：寄居作客。\n②伫：通贮，积储。指平生所蓄之雄图大志。",
  "id": 43868,
  "name": "秋日思旧山",
  "poet": {
    "desc": "唐昭宗朝文章供奉，诗一卷。（出《全唐诗》卷八百二十四）。",
    "id": 1105,
    "name": "子兰",
    "star": 0
  },
  "shangxi": "简析\n\n　　旧山指旧日隐居修行之处，因隐修处多在山林，故称旧山。这是僧人子兰所写的一首六言律诗。描写细腻，节奏明朗，情感真挚，寓意深沉，是这首诗的特点。",
  "star": 11,
  "tags": [
    "写景",
    "抒怀"
  ]
}