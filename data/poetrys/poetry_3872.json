{
  "content": "雪暗穷海云，洒空纷似露。朔风吹故里，宛转玉阶树。 \n孤妾调玉瑟，早寒生锦衿。况君张罗幕，愁坐北庭阴。",
  "dynasty": "唐代",
  "id": 3872,
  "name": "雪",
  "poet": {
    "desc": "徐彦伯（？—714），名洪，以字行，兖州瑕丘人。七岁能为文，对策高第。调永寿尉，蒲州司兵参军。时司户韦暠善判，司士李亘工书，而彦伯属辞，称河东三绝。屡迁给事中，预修《三教珠英》。由宗正卿出为齐州刺史，移蒲州，擢修文馆学士、工部侍郎，历太子宾客卒。",
    "id": 516,
    "name": "徐彦伯",
    "star": 0
  },
  "star": 42,
  "tags": []
}