{
  "content": "晚麦芒干风似秋，旅人方作蜀门游。家林渐隔梁山远， \n客路长依汉水流。满壁存亡俱是梦，百年荣辱尽堪愁。 \n胸中愤气文难遣，强指丰碑哭武侯。",
  "dynasty": "唐代",
  "id": 29669,
  "name": "题白马驿",
  "poet": {
    "desc": "薛逢，字陶臣，蒲洲河东（今山西永济县）人，会昌元年（公元八四一）进士。历侍御史、尚书郎。因恃才傲物，议论激切，屡忤权贵，故仕途颇不得意。《全唐诗》收录其诗一卷。《旧唐书》卷一九零，《新唐书》卷二零三皆有传。",
    "id": 524,
    "image": "https://raw.githubusercontent.com/hujiaweibujidao/poetry/master/image/image_524.jpg",
    "name": "薛逢",
    "star": 0
  },
  "star": 1,
  "tags": []
}