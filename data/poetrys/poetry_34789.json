{
  "content": "吟近秋光思不穷，酷探骚雅愧无功。茫然心苦千篇拙， \n暝坐神凝万象空。月上开襟当北户，竹边回首揖西风。 \n知音频有新诗赠，白雪纷纷落郢中。",
  "dynasty": "唐代",
  "id": 34789,
  "name": "答刘书记见赠",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}