{
  "content": "自陇头垂谱，调鼎传家，典刑犹有。岁岁芳期，报小春时候。仙骨非凡，生香不断，标格蕙兰右。江路孤山，水边雪际，为渠诗瘦。 \n白玉堂前，青毡席上，孰谓无人，有如此酒。得意春风，且占万花首。会看常娥，移栽月殿，肯向桂华后。应笑家林，枯松厌蹇，岁寒堪友。",
  "dynasty": "宋代",
  "id": 61766,
  "name": "醉蓬莱（丙午寿八窗叔）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}