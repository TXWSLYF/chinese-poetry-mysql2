{
  "content": "醉斜乌帽发如丝，曾看仙人一局棋。宾馆有鱼为客久， \n乡书无雁到家迟。缑山住近吹笙庙，湘水行逢鼓瑟祠。 \n今夜月明何处宿，九疑云尽碧参差。",
  "dynasty": "唐代",
  "id": 28293,
  "name": "送萧处士归缑岭别业",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}