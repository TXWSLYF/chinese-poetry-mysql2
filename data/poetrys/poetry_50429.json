{
  "content": "京江抵、海边吴楚。铁瓮城、形胜无今古。北固陵高，西津横渡。几人摧手分襟处。 \n凄凉渌水桥南路。奈玉壶、难叩鸳鸯语。行雨行云，非花非雾。为谁来为谁还去。",
  "dynasty": "宋代",
  "id": 50429,
  "name": "鸳鸯语（同前）",
  "poet": {
    "desc": "贺铸(1052～1125) 北宋词人。字方回，号庆湖遗老。汉族，卫州（今河南卫辉）人。宋太祖贺皇后族孙，所娶亦宗室之女。自称远祖本居山阴，是唐贺知章后裔，以知章居庆湖（即镜湖），故自号庆湖遗老。",
    "id": 399,
    "image": "https://raw.githubusercontent.com/hujiaweibujidao/poetry/master/image/image_399.jpg",
    "name": "贺铸",
    "star": 0
  },
  "star": 1,
  "tags": []
}