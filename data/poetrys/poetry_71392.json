{
  "content": "爽气荐金风，新凉入衣袂。\n朝露流青桐，旭日光生媚。\n轩窗坐临江，烟影浮轻翠。\n竹树带飞岚，荇藻俱明丽。\n双鸥浴回波，蹴荡晴光坠。\n风帆云外来，隐见都深致。\n渔网次第张，钓饵各呈技。\n苟得亦偶然，贪求本无谓。\n远雁下平沙，嘹亮遗凄唳。\n幽怀本不穷，况当心目费。\n淡淡横朝烟，脉脉深秋思。",
  "dynasty": "清代",
  "fanyi": "注释\n\n[1]荐：频之意。言金风频送爽气。金风：西风。\n[2]桐：指梧桐。青桐，言苍翠的梧桐。\n[3]岚：山上的雾气。飞岚：即飘动的雾气。\n[4]荇藻：水草。\n[5]蹴：踢、跳。蹴荡：跳荡。蹴荡晴光坠：浮光跃金。\n[6]呈技：显能。各呈技，犹言各显其能。\n[7]苟：连词，如果，假设。苟得：假使得到。\n[8]唳：鹤叫声。此处指雁鸣。凄唳：凄厉的叫声。",
  "id": 71392,
  "name": "湘江秋晓",
  "poet": {
    "id": 0,
    "name": "刘道著",
    "star": 0
  },
  "star": 9,
  "tags": [
    "秋天"
  ]
}