{
  "content": "绿波春早青烟暮。翠幕船如天上去。深杯蜀酒醉贤人，隔岸幽花怜静女。 \n浮云散乱流萍聚。恨满韩张离合处。欲招骑龙帝乡人，来咏叉鱼春岸句。",
  "dynasty": "宋代",
  "id": 66220,
  "name": "玉楼春（泛北湖次唐教授韵）",
  "poet": {
    "desc": "张孝忠[约公元一一八二年前后在世]字正臣，历阳人。生卒年均不详，约宋孝宗淳熙中前后在世。生平无考。工词，著有《野逸堂词》一卷，《文献通考》传于世。",
    "id": 2069,
    "name": "张孝忠",
    "star": 0
  },
  "star": 1,
  "tags": []
}