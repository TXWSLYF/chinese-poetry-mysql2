{
  "content": "云薄薄。人静黄梅院落。细数花期并柳约。新愁沾一握。 \n梦醒从前多错。寄恨画檐灵鹊。明月欲西天寂寞。魂销连晓角。",
  "dynasty": "宋代",
  "id": 63713,
  "name": "谒金门（题建昌城楼）",
  "poet": {
    "desc": "刘埙（壎xūn 1240-1319）字起潜，号水云村。学者称水村先生。江西南丰人。南丰著名文人隐士刘镗之侄。宋末元初学者、诗人、评论家。",
    "id": 2903,
    "name": "刘埙",
    "star": 0
  },
  "star": 1,
  "tags": []
}