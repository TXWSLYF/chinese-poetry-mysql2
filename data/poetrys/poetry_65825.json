{
  "content": "扁舟寓兴，江湖上、无人知道名姓。忘机对景，咫尺群鸥相认。烟雨急、一片篷声碎，醉眼看山还醒。晴云断，狂风信。寒蟾倒，远山影。谁听。横琴数曲，瑶池夜冷。这些子、名利休问。况是物、都归幻境。须臾百年梦，去来无定。向婵娟、留住青春，笑世上、风流多病。蒹葭渚，芙蓉径。放侯印，趁渔艇。争甚。须知九鼎，金砂如圣。",
  "dynasty": "宋代",
  "id": 65825,
  "name": "瑶池月（烟波行）",
  "poet": {
    "desc": "黄裳（1044-1130），字勉仲，延平（今福建南平）人。元丰五年（1082）进士第一，累官至端明殿学士。卒赠少傅。著有《演山先生文集》、《演山词》。黄裳是北宋著名文学家和词人，其词语言明艳，如春水碧玉，令人心醉，著有《演山先生文集》、《演山词》，词作以《减字木兰花》最为著名，流传甚广。",
    "id": 58,
    "image": "https://raw.githubusercontent.com/hujiaweibujidao/poetry/master/image/image_58.jpg",
    "name": "黄裳",
    "star": 0
  },
  "star": 2,
  "tags": []
}