{
  "content": "君讳凤。字伯萧。\n梁相之元子。九江太守之长兄也。\n世德袭爵。银艾相亚。\n恢遐祖之鸿轨。拓前代之休踨。\n邈逸越而难继。非群愚之所颂。\n仁义本于心。慈孝着于性。\n不失典术。行不越矩度。\n清洁曒尔。埿而不滓。\n恤忧矜厄。施而不记。\n由近及远。靡不覆载。\n故能阐令名而云腾。扬盛声而风布。\n践郡右职。三贡献计。\n辟州式部。忠以卫上。\n汉安二年。吴郡太守东海郭君以君有逶蛇之节。\n自公之操。年卅一举孝廉。\n拜郎中。除东国新平长。\n神化风靡。惠以流下。\n静而为治。匪烦匪扰。\n干干日。矜此黔首。\n功成事就。色斯高举。\n宰司委职位。思贤以自辅。\n玄懿守谦虚。白驹以阻。\n丹阳有越寇。没□□□□。\n命君讨理之。试守故鄣长。\n盖危乱有不让。又畏此之罪苦。\n□□而□牧。爰止其师旅。\n窎若飞鹰鵕。若夫。\n彊者绥以德。弱者以仁抚。\n简在上帝心。功训而特纪。\n轓舆宰堂邑。基月而致道。\n视□□□□。遂护亐卿尹。\n中表之恩情。兄弟与甥舅。\n樢与女萝性。乐松之茂好。\n闻君显令名。举宗为欢喜。\n不悟奄忽终。藏形而匿影。\n耕夫释耒耜。桑妇投鉤莒。\n道阻而且长。望远泪如雨。\n策马循大路。搴裳而涉洧。\n悠悠歌黍离。思黄鸟集亐楚。\n惴惴之临穴。送君于厚土。\n嗟嗟悲且伤。每食□不饱。\n夫人笃旧好。不以存亡改。\n文平感渭阳。悽怆益以甚。\n诸姑咸壁踊。爰及君伯姊。\n孝孙字符宰。生不识考妣。\n追惟厥祖恩。蓬首斩縗杖。\n世所不能为。流称于乡党。\n见吾若君存。剥裂而不已。\n壹别会无期。相去三千里。\n绝翰永慷慨。泣下不可止。",
  "dynasty": "两汉",
  "id": 47951,
  "name": "费凤别碑诗",
  "poet": {
    "id": 0,
    "name": "石勋",
    "star": 0
  },
  "star": 2,
  "tags": []
}