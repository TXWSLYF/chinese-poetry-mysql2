{
  "content": "故乡隔西日，水去连长天。前路知几许，但指天南边。 \n怆恨极浦外，隐映青山连。东风满帆来，五两如弓弦。 \n遥羡绣衣客，冏然马首先。得餐武昌鱼，不顾浔阳田。 \n屈指数别日，忽乎成两年。百花已满眼，春草渐碧鲜。 \n岂是离居时，奈何于役牵。洞庭有深涉，曷日期归旋。 \n且作异乡料，讵知携手缘。离忧未易销，莫道樽酒贤。",
  "dynasty": "唐代",
  "id": 12468,
  "name": "下弋阳江舟中代书寄裴侍御",
  "poet": {
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。",
    "id": 1657,
    "image": "https://raw.githubusercontent.com/hujiaweibujidao/poetry/master/image/image_1657.jpg",
    "name": "独孤及",
    "star": 0
  },
  "star": 1,
  "tags": []
}