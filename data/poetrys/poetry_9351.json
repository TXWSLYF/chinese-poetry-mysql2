{
  "content": "井上桐叶雨，灞亭卷秋风。故人适战胜，匹马归山东。 \n问君今年三十几，能使香名满人耳。 \n君不见三峰直上五千仞，见君文章亦如此。 \n如君兄弟天下稀，雄辞健笔皆若飞。将军金印亸紫绶， \n御史铁冠重绣衣。乔生作尉别来久，因君为问平安否。 \n魏侯校理复何如，前日人来不得书。陆浑山下佳可赏， \n蓬阁闲时日应往。自料青云未有期，谁知白发偏能长。 \n垆头青丝白玉瓶，别时相顾酒如倾。摇鞭举袂忽不见， \n千树万树空蝉鸣。",
  "dynasty": "唐代",
  "id": 9351,
  "name": "送魏升卿擢第归东都，因怀魏校书、陆浑、乔潭",
  "poet": {
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。",
    "id": 113,
    "image": "https://raw.githubusercontent.com/hujiaweibujidao/poetry/master/image/image_113.jpg",
    "name": "岑参",
    "star": 0
  },
  "star": 1,
  "tags": []
}