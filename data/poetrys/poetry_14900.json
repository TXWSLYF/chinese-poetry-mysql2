{
  "content": "金铙随玉节，落日河边路。沙鸣后骑来，雁起前军度。 \n五城鸣斥堠，三秦新召募。天寒白登道，塞浊阴山雾。 \n仍闻旧兵老，尚在乌兰戍。笳箫汉思繁，旌旗边色故。 \n寝兴倦弓甲，勤役伤风露。来远赏不行，锋交勋乃茂。 \n未知朔方道，何年罢兵赋。",
  "dynasty": "唐代",
  "id": 14900,
  "name": "五城道中",
  "poet": {
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。",
    "id": 484,
    "image": "https://raw.githubusercontent.com/hujiaweibujidao/poetry/master/image/image_484.jpg",
    "name": "李益",
    "star": 0
  },
  "star": 1,
  "tags": []
}