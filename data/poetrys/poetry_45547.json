{
  "content": "不践名利道，始觉尘土腥。不味稻粱食，始觉精神清。 \n罗浮奔走外，日月无短明。山瘦松亦劲，鹤老飞更轻。 \n逍遥此中客，翠发皆长生。草木多古色，鸡犬无新声。 \n君有出俗志，不贪英雄名。傲然脱冠带，改换人间情。 \n去矣丹霄路，向晓云冥冥。",
  "dynasty": "唐代",
  "id": 45547,
  "name": "洗心",
  "poet": {
    "desc": "玄宗开元间道士。生平事迹见《唐诗纪事》卷二三。目前有记载的诗词在《全唐诗》中存在一首。",
    "id": 942,
    "name": "司马退之",
    "star": 0
  },
  "star": 1,
  "tags": []
}