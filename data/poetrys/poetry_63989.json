{
  "content": "眼波横秀。乍睡起、茸窗倦绣。甚脉脉、阑干凭晓，一握乱丝如柳。最恼人、微雨慳晴，飞红满地春风骤。记帕折香绡，簪敲凉玉，小约清明前后。 \n昨梦行云何处，应只在、春城迷酒。对溪桃羞语，海棠贪困，莺声唤醒愁仍旧。劝花休瘦。看钗盟再合，秋千小院同携手。回文锦字，寄与知他信否。",
  "dynasty": "宋代",
  "id": 63989,
  "name": "薄幸",
  "poet": {
    "desc": "仇远(1247年～1326年），字仁近，一字仁父，钱塘（今浙江杭州）人。因居余杭溪上之仇山，自号山村、山村民，人称山村先生。元代文学家、书法家。元大德年间(1297~1307)五十八岁的他任溧阳儒学教授，不久罢归，遂在忧郁中游山河以终。",
    "id": 2104,
    "name": "仇远",
    "star": 0
  },
  "star": 1,
  "tags": []
}