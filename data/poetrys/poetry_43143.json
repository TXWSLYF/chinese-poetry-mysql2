{
  "content": "微雨空山夜洗兵，绣衣朝拂海云清。幕中运策心应苦， \n马上吟诗卷已成。离亭不惜花源醉，古道犹看蔓草生。 \n因说元戎能破敌，高歌一曲陇关情。",
  "dynasty": "唐代",
  "id": 43143,
  "name": "送韩侍御自使幕巡海北",
  "poet": {
    "desc": "法振[唐]（约公元七八二年前后在世）（一作震，亦作贞）的本姓、里居、生卒年及生平事迹均不详，约唐德宗建中中前后在世。",
    "id": 2681,
    "name": "法振",
    "star": 0
  },
  "star": 1,
  "tags": []
}