{
  "content": "日离黄道十年昏，敏手重开造化门。火帝动炉销剑戟， \n风师吹雨洗乾坤。左牵犬马诚难测，右袒簪缨最负恩。 \n丹笔不知谁定罪，莫留遗迹怨神孙。 \n金虎挻灾不复论，构成狂猘犯车尘。御衣空惜侍中血， \n国玺几危皇后身。图霸未能知盗道，饰非唯欲害仁人。 \n黄旗紫气今仍旧，免使老臣攀画轮。 \n簪裾皆是汉公卿，尽作锋铓剑血醒。显负旧恩归乱主， \n难教新国用轻刑。穴中狡兔终须尽，井上婴儿岂自宁。 \n底事亦疑惩未了，更应书罪在泉扃。 \n坐看包藏负国恩，无才不得预经纶。袁安坠睫寻忧汉， \n贾谊濡毫但过秦。威凤鬼应遮矢射，灵犀天与隔埃尘。 \n堤防瓜李能终始，免愧于心负此身。",
  "dynasty": "唐代",
  "id": 37183,
  "name": "八月六日作四首",
  "poet": {
    "desc": "韩偓（公元842年～公元923年）。中国唐代诗人。乳名冬郎，字致光，号致尧，晚年又号玉山樵人。陕西万年县（今樊川）人。自幼聪明好学，10岁时，曾即席赋诗送其姨夫李商隐，令满座皆惊，李商隐称赞其诗是“雏凤清于老凤声”。龙纪元年(889年)，韩偓中进士，初在河中镇节度使幕府任职，后入朝历任左拾遗、左谏议大夫、度支副使、翰林学士。",
    "id": 130,
    "image": "https://raw.githubusercontent.com/hujiaweibujidao/poetry/master/image/image_130.jpg",
    "name": "韩偓",
    "star": 0
  },
  "star": 1,
  "tags": []
}