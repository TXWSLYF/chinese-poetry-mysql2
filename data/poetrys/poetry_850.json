{
  "content": "五运改卜，千龄启圣。彤云晓聚，黄星夜映。 \n叶阐珠囊，基开玉镜。下临万宇，上齐七政。 \n雾开三象，尘清九服。海溓星晖，远安迩肃。 \n天地交泰，华夷辑睦。翔泳归仁，中外禔福。 \n绩逾黜夏，勋高翦商。武陈七德，刑设三章。 \n祥禽巢阁，仁兽游梁。卜年惟永，景福无疆。",
  "dynasty": "唐代",
  "id": 850,
  "name": "郊庙歌辞。享太庙乐章。崇德舞",
  "poet": {
    "id": 0,
    "name": "佚名",
    "star": 0
  },
  "star": 1,
  "tags": []
}