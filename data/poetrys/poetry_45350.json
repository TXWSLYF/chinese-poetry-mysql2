{
  "content": "凤楼高映绿阴阴，凝重多含雨露深。 \n莫谓一枝柔软力，几曾牵破别离心。 \n馆娃宫畔响廊前，依托吴王养翠烟。 \n剑去国亡台殿毁，却随红树噪秋蝉。 \n秾低似中陶潜酒，软极如伤宋玉风。 \n多谢将军绕营种，翠中闲卓战旗红。 \n高僧爱惜遮江寺，游子伤残露野桥。 \n争似著行垂上苑，碧桃红杏对摇摇。",
  "dynasty": "唐代",
  "id": 45350,
  "name": "折杨柳词四首",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}