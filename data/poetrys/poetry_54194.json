{
  "content": "灼灼红榴，垂垂绿柳，庭户清和。罗绮香中，十分春酒，几叠高歌。 \n遐龄欲问如何。记平日、阴功数多。千载今朝，笑看池面，龟戏青荷。",
  "dynasty": "宋代",
  "id": 54194,
  "name": "柳梢青",
  "poet": {
    "desc": "杨无咎（1097～1171）字补之，杨一作扬，一说名补之，字无咎。自号逃禅老人、清夷长者、紫阳居士。临江清江（今江西樟树）人，寓居洪州南昌。绘画尤擅墨梅。水墨人物画师法李公麟。书学欧阳询，笔势劲利。今存《逃禅词》一卷，词多题画之作，风格婉丽。生平事迹见《宋史翼》卷三六。",
    "id": 711,
    "image": "https://raw.githubusercontent.com/hujiaweibujidao/poetry/master/image/image_711.jpg",
    "name": "杨无咎",
    "star": 0
  },
  "star": 1,
  "tags": []
}