{
  "content": "二月风光似洞天，红英翠萼簇芳筵。楚王云雨迷巫峡， \n江令文章媚蜀笺。歌黛入颦春袖敛，舞衣新绣晓霞鲜。 \n酒阑香袂初分散，笑指渔翁钓暮烟。",
  "dynasty": "唐代",
  "id": 41715,
  "name": "中春宴游",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 2,
  "tags": []
}