{
  "content": "昧天道兮有无，听汨渚兮踌躇。期灵均兮若存， \n问神理兮何如。愿君精兮为月，出孤影兮示予。 \n天独何兮有君，君在万兮不群。既冰心兮皎洁， \n上问天兮胡不闻。天不闻，神莫睹，若云冥冥兮雷霆怒， \n萧条杳眇兮馀草莽。古山春兮为谁，今猿哀兮何思。 \n风激烈兮楚竹死，国殇人悲兮雨飔飔.雨飔飔兮望君时， \n光茫荡漾兮化为水，万古忠贞兮徒尔为。",
  "dynasty": "唐代",
  "id": 43758,
  "name": "吊灵均词",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}