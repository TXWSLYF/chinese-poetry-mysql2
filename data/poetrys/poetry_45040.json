{
  "content": "乍临毛发竖，双壁夹湍流。白日鸟影过，青苔龙气浮。 \n蔽空云出石，应祷雨翻湫。四面耕桑者，先闻贺有秋。",
  "dynasty": "唐代",
  "id": 45040,
  "name": "龙潭作",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}