{
  "content": "肃九室，谐八音。歌皇慕，动神心。 \n礼宿设，乐妙寻。声明备，祼奠临。 \n律迓气，音入玄。依玉几，御黼筵。 \n聆忾息，僾周旋。九韶遍，百福传。 \n信工祝，永颂声。来祖考，听和平。 \n相百辟，贡九瀛。神休委，帝孝成。",
  "dynasty": "唐代",
  "id": 4223,
  "name": "唐享太庙乐章。永和三首",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}