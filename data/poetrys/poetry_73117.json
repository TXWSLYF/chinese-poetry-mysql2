{
  "content": "我君肇当阳，憸佞毕退听。\n示民以好恶，观此第一政。\n薛惟司马范，二老文且正。\n堂堂外王父，九牧称无尽。\n宸章粲褒贲，倬彼云汉盛。\n昭回天下来，光生万象俊。\n小臣行抱忧，中路得此庆。\n慨然夷望归，欣闻比干赠。\n伤心外王父，三黜坐谏争。\n未为召公保，亟上丞相印。\n群邪肆欺诬，不死仗元圣。\n阉童裂茅土，儇子执魁柄。\n十载卧江湖，赍志目不瞑。\n谁言堕黄壤，庙象饰绣衮。\n石槨安用营，金滕渠不信。\n因知日月星，虽晦终不泯。\n一旦遇雷风，浮云岂能病。",
  "dynasty": "宋代",
  "id": 73117,
  "name": "渭南道中逢二蜀兵出印本手诏司马温公范文",
  "poet": {
    "desc": "宗泽（1060年1月20日—1128年7月29日），字汝霖，汉族，浙东乌伤（今浙江义乌）人，宋朝名将。刚直豪爽，沉毅知兵。进士出身，历任县、州文官，颇有政绩。宗泽在任东京留守期间，曾20多次上书高宗赵构，力主还都东京，并制定了收复中原的方略，均未被采纳。他因壮志难酬，忧愤成疾，七月，临终三呼“过河”而卒。死后追赠观文殿学士、通议大夫，谥号忠简。著有《宗忠简公集》传世。",
    "id": 1701,
    "image": "https://raw.githubusercontent.com/hujiaweibujidao/poetry/master/image/image_1701.jpg",
    "name": "宗泽",
    "star": 0
  },
  "star": 2,
  "tags": []
}