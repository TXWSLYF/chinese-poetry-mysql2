{
  "content": "至性教不及，因心天所资。礼闻三年丧，尔独终身期。 \n下由骨肉恩，上报父母慈。礼闻哭有卒，汝独哀无时。 \n前有松柏林，荆蓁结朦胧。墓门白日闭，泣血黄泉中。 \n草服蔽枯骨，垢容戴飞蓬。举声哭苍天，万木皆悲风。",
  "dynasty": "唐代",
  "id": 9163,
  "name": "虹县严孝子墓",
  "poet": {
    "desc": "刘湾，[唐]（约公元七四九年前后在世）字灵源，西蜀人，一作彭城（今江苏徐州）人。生卒年均不祥，约唐玄宗天宝中前后在世。工诗。天宝进士。禄山之乱，以侍御史居衡阳，与元结相友善。湾所作诗，今存于全唐诗者，仅六首。",
    "id": 2258,
    "name": "刘湾",
    "star": 0
  },
  "star": 1,
  "tags": []
}