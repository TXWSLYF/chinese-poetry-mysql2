{
  "content": "不须更问旁人，劝君自拂青铜照。幅巾短褐，有些野逸，有些村拗。两度呼来，也曾批敕，也曾还诏。笑先生此手，今堪何用，苔矶上、堪垂钓。 \n白雪新腔高妙。把侬家、调疏称道。六韬未试，抑诗未作，如何归老。玉带金貂，星儿快活，天来烦恼。待自笺年甲，缴还官职，换山翁号李建勋云：“幸有山翁号，如何不见呼”。",
  "dynasty": "宋代",
  "id": 61124,
  "name": "水龙吟（丁巳生日）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}