{
  "content": "同营三十万，震鼓伐西羌。战血粘秋草，征尘搅夕阳。 \n归来人不识，帝里独戎装。 \n悬军征拓羯，内地隔萧关。日色昆仑上，风声朔漠间。 \n何当千万骑，飒飒贰师还。 \n意气成功日，春风起絮天。楼台新邸第，歌舞小婵娟。 \n急破催摇曳，罗衫半脱肩。",
  "dynasty": "唐代",
  "id": 1593,
  "name": "舞曲歌辞。柘枝词三首",
  "poet": {
    "desc": "薛能(817？-880？）晚唐著名诗人。《郡斋读书志》、《唐诗纪事》、《唐诗品汇》、《唐才子传》均载：“能，字太拙，汾州人(今山西汾阳一带)。”仕宦显达，官至工部尚书。时人称其“诗古赋纵横，令人畏后生”。唐人交游之风盛行。薛能一生仕宦他乡，游历众多地方，诗多寄送赠答、游历登临之作。晚唐一些著名诗人多与有诗与其唱和。",
    "id": 947,
    "name": "薛能",
    "star": 0
  },
  "star": 1,
  "tags": []
}