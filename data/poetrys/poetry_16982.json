{
  "content": "莲花出水地无尘，中有南宗了义人。已取贝多翻半字， \n还将阳焰谕三身。碧云飞处诗偏丽，白月圆时信本真。 \n更喜开缄销热恼，西方社里旧相亲。",
  "dynasty": "唐代",
  "id": 16982,
  "name": "酬灵彻上人以诗代书见寄（时在荐福寺坐夏）",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 1,
  "tags": []
}