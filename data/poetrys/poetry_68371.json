{
  "content": "乳鸭池塘，晴波漾绿鳞鳞。宿藕根香，夏来生意还新。蚨钱小、钿花贴翠，相间萍星。一番雨过，一番暗展圆青。 \n鱼戏龟游，看来犹未胜情。因忆年时，垂钓曾约轻盈。玉人何处，关情是、半卷芳心。帘风一棹，鸳鸯催起歌声。",
  "dynasty": "宋代",
  "id": 68371,
  "name": "新荷叶",
  "poet": {
    "desc": "郑斗焕，字丙文，号松窗，宋末人（《绝妙好词》卷六）。",
    "id": 2132,
    "name": "郑斗焕",
    "star": 0
  },
  "star": 1,
  "tags": []
}