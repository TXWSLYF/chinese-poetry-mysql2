{
  "content": "千霜万雪。受尽寒磨折。赖是生来瘦硬，浑不怕、角吹彻。 \n清绝。影也别。知心惟有月。原没春风情性，如何共、海棠说。",
  "dynasty": "宋代",
  "id": 67185,
  "name": "霜天晓月（梅）",
  "poet": {
    "desc": "萧泰来，字则阳，一说字阳山，号小山。宋代诗人，临江（今四川忠县）人。绍定二年（1229）进士。宝祐元年（1253），自起居郎出守隆兴府。又曾为御史。著有《小山集》。存词二首。",
    "id": 1148,
    "image": "https://raw.githubusercontent.com/hujiaweibujidao/poetry/master/image/image_1148.jpg",
    "name": "萧泰来",
    "star": 0
  },
  "star": 10,
  "tags": []
}