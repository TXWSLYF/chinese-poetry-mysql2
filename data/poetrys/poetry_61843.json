{
  "content": "栖鸦啼破烟林暝。把旅梦、俄惊醒。猛拍征鞍登小岭。峰回路转，月明人静，幻出清凉境。 \n马蹄踏碎琼瑶影。任露压巾纱未＿整。贪看前山云隐隐。翠微深处，有人家否，试击柴扃问。",
  "dynasty": "宋代",
  "id": 61843,
  "name": "青玉案（癸未道间）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 2,
  "tags": []
}