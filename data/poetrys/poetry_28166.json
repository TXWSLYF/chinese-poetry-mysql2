{
  "content": "西岩一磬长，僧起树苍苍。开殿洒寒水，诵经焚晚香。 \n竹风云渐散，杉露月犹光。无复重来此，归舟凌夕阳。 \n春寻采药翁，归路宿禅宫。云起客眠处，月残僧定中。 \n藤花深洞水，槲叶满山风。清境不能住，朝朝惭远公。",
  "dynasty": "唐代",
  "id": 28166,
  "name": "将归涂口，宿郁林寺道玄上人院二首",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}