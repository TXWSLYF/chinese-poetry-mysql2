{
  "content": "事遂鼎湖遗剑履，时来渭水掷鱼竿。 \n欲知贤圣存亡道，自向心机反覆看。 \n一林霜雪未沾头，争遣藏休肯便休。 \n学尽世间难学事，始堪随处任虚舟。",
  "dynasty": "唐代",
  "id": 45338,
  "name": "谢《阴符经》勉送藏休上人二首",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}