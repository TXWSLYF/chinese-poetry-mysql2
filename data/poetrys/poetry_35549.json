{
  "content": "残星残月一声钟，谷际岩隈爽气浓。不向碧台惊醉梦， \n但来清镜促愁容。繁金露洁黄笼菊，独翠烟凝远涧松。 \n闲步幽林与苔径，渐移栖鸟及鸣蛩。",
  "dynasty": "唐代",
  "id": 35549,
  "name": "秋晚",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}