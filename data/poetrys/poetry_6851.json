{
  "content": "剡路除荆棘，王师罢鼓鼙。农归沧海畔，围解赤城西。 \n赦罪春阳发，收兵太白低。远峰来马首，横笛入猿啼。 \n兰渚催新幄，桃源识故蹊。已闻开阁待，谁许卧东溪。",
  "dynasty": "唐代",
  "id": 6851,
  "name": "和袁郎中破贼后军行过剡中山水谨上太尉（即李光弼）",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}