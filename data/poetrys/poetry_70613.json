{
  "content": "芳草长亭露带沙，盼游子来家。翠消红减乱如麻，隔妆台慵梳掠掩菱花。\n　　【赛鸿秋北】我这里望宾鸿目断夕阳下，盼情人独立在帘儿下。夜香烧祷告\n在花阴下，喜蛛儿空挂在纱窗下。风儿渐渐吹，雨儿看看下，我这里受凄凉独坐\n在孤灯下。\n　　【汲沙尾南】云雨阻巫峡，伤情断肠人在天涯，锦字无凭虚度荏苒韶华。嗟\n呀，春昼永朱扉半桠，东风静湘帘低挂。黛眉懒画，宫鸦鬓边斜插小桃花。\n　　【脱布衫北】我这里冷清清无语嗟呀，急煎煎情绪交杂。瘦伶仃宽褪了绛裙，\n病恹恹泪湿罗帕。\n　　【渔家傲南】燕将雏逢初夏，梦断华胥，风弄檐马。空闲了刺绣窗纱，香消\n宝鸭。那人在何处贪欢耍？空辜负沉李浮瓜。寂寞，厌池塘闹蛙。庭院里昼长偏\n怜我，夜凉枕簟不见他。多娇姹，风流俊雅，倚栏干猛思容貌胜荷花。\n　　【小梁州北】这些时云鬓松减了俊雅，玉肌削脂粉慵搽。上危楼盼望的我\n眼睛花，空一带山如画，不由人情思在天涯。\n　　【普天乐南】景凄凉人潇洒，何日把双鸾跨？奈薄情不寄鸾笺，相思句尽诉\n与琵琶。弹粉泪湿香罗帕，暗数归期将这春纤掐。动离情征雁呀呀，无奈，无奈，\n心事转加，对西风病容消瘦似黄花。\n　　【伴读书北】短命乔才辜负了咱，恨不的梦里寻他。他那里偎红倚翠笑欢洽，\n我这里情牵挂，不由人离恨泪如麻。\n　　【剔银灯南】渐迤迪寒侵绣帏，早顷刻雪迷了鸳瓦。自恨今生分缘寡，红炉\n畔共谁人闲话？店题罢，托香腮闷加，胆瓶中懒添温水浸梅花。\n　　【笑和尚北】我、我、我，起初时且是敬他，他、他、他，间深也和咱罢，\n我、我、我，离恨有天来大，他、他、他，不足夸。我、我、我，自详察，泪如\n麻，自嗟呀，他无半点儿真实话。\n　　【尾声南】重相见两意佳，庆喜传杯弄，气命儿看承胜似花。",
  "dynasty": "元代",
  "id": 70613,
  "name": "【正宫】梁州令南",
  "poet": {
    "desc": "李子昌，生平、里籍均广东省。",
    "id": 1348,
    "name": "李子昌",
    "star": 0
  },
  "star": 1,
  "tags": []
}