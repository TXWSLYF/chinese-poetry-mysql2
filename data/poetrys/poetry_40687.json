{
  "content": "闲步秋光思杳然，荷藜因共过林烟。期收野药寻幽路， \n欲采溪菱上小船。云吐晚阴藏霁岫，柳含馀霭咽残蝉。 \n倒尊尽日忘归处，山磬数声敲暝天。",
  "dynasty": "唐代",
  "id": 40687,
  "name": "晚秋同何秀才溪上",
  "poet": {
    "desc": "伍乔，生卒年月不详，南唐庐江人（今安徽省中部偏南、巢湖西南岸），自幼入庐山国学，工诗文。南唐保大元年（943）以《八卦赋》中进士第一，元宗命石勒乔赋于国门。后官歙州通判、考功员外郎。年70卒。",
    "id": 2305,
    "image": "https://raw.githubusercontent.com/hujiaweibujidao/poetry/master/image/image_2305.jpg",
    "name": "伍乔",
    "star": 0
  },
  "star": 1,
  "tags": []
}