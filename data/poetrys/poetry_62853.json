{
  "content": "落日都门，买得扁舟，乘兴而东。正苕川半夜，月寒似水，苹洲一路，秋老多风。携妓溪山，寻春岁月，往事黄粱昨梦中。高楼上，问何人怀古，湖海元龙。 \n诸君解后相逢。更休问奚奴金错空。向琐窗看镜，鬓无霜白，玉舠挥酒，脸有潮红。莼美鲈肥，橙香蟹壮，风味不如归兴浓。明朝去，有西门一水，直与天通。",
  "dynasty": "宋代",
  "id": 62853,
  "name": "沁园春（吴兴怀古）",
  "poet": {
    "desc": "陈人杰（1218-1243），一作陈经国，字刚父，号龟峰，长乐（今福建福州）南宋词人，同时也是宋代词坛上最短命的词人，享年仅26岁。他现存词作31首，全用《沁园春》调，这是两宋词史上罕见的用调方式。",
    "id": 704,
    "image": "https://raw.githubusercontent.com/hujiaweibujidao/poetry/master/image/image_704.jpg",
    "name": "陈人杰",
    "star": 0
  },
  "star": 1,
  "tags": []
}