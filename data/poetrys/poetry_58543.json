{
  "content": "别来何处，酒醒后，梦难觅。晚日溪亭，清晓便挂帆席。满载离愁，指去程，还作江南行客。目断层城，数迢迢山驿。 \n素巾空染，泪痕斑、应是暗中滴。记得轻分，玉箫犹自凄咽。昨夜东风，梅柳惊春色。料伊也、没心情，过却好天良夕。",
  "dynasty": "宋代",
  "id": 58543,
  "name": "梦玉人引",
  "poet": {
    "desc": "陈三聘，宋代诗词家。约公元一一六二年前后在世。字梦弼（或写作“㢸”），南宋吴郡（今苏州）人。生卒年均不详，约宋高宗绍兴末前后在世。生平事迹无考。工词，有《和石湖词》一卷，入选《强村丛书》传于世。",
    "id": 2097,
    "name": "陈三聘",
    "star": 0
  },
  "star": 1,
  "tags": []
}