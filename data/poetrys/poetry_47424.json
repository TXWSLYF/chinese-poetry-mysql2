{
  "content": "小庭日晚花零落，倚户无聊妆脸薄。宝筝金鸭任生尘， \n绣画工夫全放却¤ \n有时觑著同心结，万恨千愁无处说。当初不合尽饶伊， \n赢得如今长恨别。 \n江南日暖芭蕉展，美人折得亲裁剪。书成小简寄情人， \n临行更把轻轻撚¤ \n其中撚破相思字，却恐郎疑踪不似。若还猜妾倩人书， \n误了平生多少事。",
  "dynasty": "唐代",
  "id": 47424,
  "name": "木兰花",
  "poet": {
    "id": 0,
    "name": "许岷",
    "star": 0
  },
  "star": 1,
  "tags": []
}