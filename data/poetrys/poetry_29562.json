{
  "content": "衣上年年泪血痕，只将怀抱诉乾坤。 \n如今主圣臣贤日，岂致人间一物冤。 \n如病如痴二十秋，求名难得又难休。 \n回看骨肉须堪耻，一著麻衣便白头。 \n戚里称儒愧小才，礼闱公道此时开。 \n他人何事虚相指，明主无私不是媒。 \n方寸终朝似火然，为求白日上青天。 \n自嗟辜负平生眼，不识春光二十年。",
  "dynasty": "唐代",
  "id": 29562,
  "name": "省试日上崔侍郎四首",
  "poet": {
    "desc": "刘得仁（约公元八三八年前后在世），唐朝时期作家，字、里、生卒年均不详，约唐文宗开成中前后在世。相传他是公主之子。长庆中，（公元八二三年左右）即有诗名。自开成至大中四朝，昆弟以贵戚皆擢显位，独得仁出入举场三十年，竟无所成。得仁著有诗集一卷，《新唐书艺文志》传于世。",
    "id": 1217,
    "name": "刘得仁",
    "star": 0
  },
  "star": 1,
  "tags": []
}