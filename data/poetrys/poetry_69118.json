{
  "content": "客事久输鹦鹉杯，春愁如接凤凰台。\n树阴不碍帆影过，雨气却随潮信来。\n山似故人堪对饮，花如遗恨不重开。\n雪篱风榭年年事，辜负风光取次回。",
  "dynasty": "宋代",
  "id": 69118,
  "name": "暮步至江上",
  "poet": {
    "desc": "吕本中（1084- 1145），字居仁，世称东莱先生，寿州人，诗人，词人，道学家. 诗属江西派.著有<<春秋集解>>，<<紫微诗话>>，<<东莱先生诗集>> 等. 词不传，今人赵万里<<校辑宋金元人词>> 辑有<<紫微词>>，<<全宋词>> 据之录词二十七首.吕本中诗数量较大，约一千二百七十首。",
    "id": 644,
    "name": "吕本中",
    "star": 0
  },
  "star": 5,
  "tags": []
}