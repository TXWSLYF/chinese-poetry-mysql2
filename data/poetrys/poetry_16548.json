{
  "content": "妙道非本说，殊途成异名。\n圣人得其要，俱以化群生。\n凤吹从上苑，龙宫连外城。\n花鬘列后殿，云车驻前庭。\n松竹含新秋，轩窗有余清。\n缅怀崆峒事，须继箫管声。\n离相境都寂，忘言理更精。\n域中信称大，天下乃为轻。\n屈己由济物，尧心岂所荣。",
  "dynasty": "唐代",
  "fanyi": "注释\n\n①崆峒：山名。在今甘肃平凉市西。相传是黄帝问道于广成子之所。也称空同、空桐。\n②域中：寰宇之间；国中。\n③尧心：谓圣君的心愿、抱负。",
  "id": 16548,
  "name": "奉和圣制中元日题奉敬寺",
  "poet": {
    "desc": "崔元翰，名鹏，字以行，唐博陵安平（今河北博野）人。生于唐玄宗开元十七年（729），卒于唐德宗贞元十一年（795）。唐德宗建中二年（781）辛酉科状元及第，而且是连中三元，历史上第一个连中三元的人。该科进士及第十七人。考官：礼部侍郎于邵。试题《白云起封中赋》等。",
    "id": 2415,
    "name": "崔元翰",
    "star": 0
  },
  "star": 5,
  "tags": [
    "春节"
  ]
}