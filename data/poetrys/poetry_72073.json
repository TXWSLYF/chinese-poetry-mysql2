{
  "about": "评解\n\n　　此词咏七夕。上片遥念仙侣欢会。先写新秋夜色。凉月横舟，银河浸练，碧空如洗。次写双星相会。桥倚高寒，鹊飞碧空，绵绵离恨，欢情几许；千秋今夕。下片抒发感怀。夜色沉沉，独感岑寂，回忆昔日，亭榭穿针，金鸭香袅。而今玉徽尘积，新凉半枕。窗外泪雨，檐前犹滴。不禁感慨万千。\n\n　　全词构思精巧，抒情细腻，情景交融，真挚感人。\n\n",
  "content": "凉月横舟，银河浸练，万里秋容如拭。冉冉鸾骖鹤驭，桥倚高寒，鹊飞空碧。问欢情几许？早收拾、新愁重织。恨人间、会少离多，万古千秋今夕。\n谁念文园病客？夜色沉沉，独抱一天岑寂。忍记穿针亭榭，金鸭香寒，玉徽尘积。凭新凉半枕，又依稀、行云消息。听窗前、泪雨浪浪，梦里檐前犹滴。",
  "dynasty": "元代",
  "fanyi": "注释\n\n①拭：抹，擦。\n②冉冉：慢行貌。\n③文园：指司马相如，他曾为孝文园令。这里作者借以自指。\n④穿针：《荆楚记》：“七夕妇女穿上孔针以乞巧。”\n⑤玉徽：琴名。\n⑥浪浪：流貌。",
  "id": 72073,
  "name": "夺锦标·七夕",
  "poet": {
    "desc": "张埜，生卒年不详，延祐、至治年间在世。元词人。字野夫，号古山，邯郸（今河北邯郸）人。官至翰林修撰，作品收《古山乐府》。其父张之翰，号西岩老人，亦为词人。",
    "id": 316,
    "name": "张埜",
    "star": 0
  },
  "star": 10,
  "tags": [
    "婉约",
    "七夕节",
    "抒怀",
    "感慨"
  ]
}