{
  "content": "太极才分，鸿＿凿破，云收雾开。见曦魂蟾魄，升沈昼夜，光含万象，机应丹台。火里栽莲，水中捉月，两个人人暗去来。鹊桥畔，任传神送气，巽户轰雷。 \n微哉。火候休猜。无师授徒劳颜闵材。问从头下手，收因结果，争魂夺命，何处胚胎。小法旁门，幸勤一世，谩道修真不惹埃。争如我，水晶宫里，独步琼阶。",
  "dynasty": "宋代",
  "id": 61461,
  "name": "沁园春（和张虚靖）",
  "poet": {
    "desc": "夏元鼎[约公元1201年前后在世]字宗禹，永嘉（今浙江永嘉）人。南宋时期人。",
    "id": 1144,
    "name": "夏元鼎",
    "star": 0
  },
  "star": 1,
  "tags": []
}