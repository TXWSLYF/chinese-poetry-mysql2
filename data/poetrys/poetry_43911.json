{
  "content": "居游正值芳春月，蜀道千山皆秀发。溪边十里五里花， \n云外三峰两峰雪。君上匡山我旧居，松萝抛掷十年馀。 \n君行试到山前问，山鸟只今相忆无。",
  "dynasty": "唐代",
  "id": 43911,
  "name": "蜀中送人游庐山",
  "poet": {
    "desc": "隐峦，唐末匡庐僧，他的作品《蜀中送人游庐山》《牧童》《浮桥》《逢老人》《琴》。",
    "id": 1167,
    "image": "https://raw.githubusercontent.com/hujiaweibujidao/poetry/master/image/image_1167.jpg",
    "name": "隐峦",
    "star": 0
  },
  "star": 1,
  "tags": []
}