{
  "content": "寒空金锡响，欲过渭阳津。极目多来雁，孤城少故人。 \n与师虽别久，于法本相亲。又对清凉月，中宵语宿因。",
  "dynasty": "唐代",
  "id": 43837,
  "name": "送造微上人游五台及礼本师",
  "poet": {
    "desc": "栖白，僧唐代人，生卒年不详，越中（今浙江）人。常与李频、许棠、姚合、李洞、贾岛、无可等诗人往来赠答。唐宣宗大中年间住京城荐福寺，为内供奉，赐紫袈裟。工诗，尚苦吟。时人张乔谓其“篇章名不朽”。《全唐诗》共录其诗16首。",
    "id": 2032,
    "name": "栖白",
    "star": 0
  },
  "star": 1,
  "tags": []
}