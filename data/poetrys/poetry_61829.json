{
  "content": "满酌荆州酒。望莱庭、斑衣拜祝，俾吾亲寿。玉水雪楼游宦地，近访甘棠依旧。逢父老、颂声盈口。争道蜀边劳数载，也真宜、略伴云横岫。小儿辈，任成否。 \n东皋十月梅开后。想亲朋、团栾一笑，从容觞豆。塞上弓刀成底事，不过腰金如斗。算不直、渊明株柳。只恐鲸鲵无计取，更须烦，绿野持竿手。看勋业，国长久。",
  "dynasty": "宋代",
  "id": 61829,
  "name": "贺新郎（己丑为亲庭寿）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}