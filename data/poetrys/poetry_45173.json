{
  "content": "别来相忆梦多迷，君住东朝我楚西。瑶阙合陪龙象位， \n春山休记鹧鸪啼。承恩位与千官别，应制才将十子齐。 \n几笑远公慵送客，殷勤只到寺前溪。",
  "dynasty": "唐代",
  "id": 45173,
  "name": "寄吴国西供奉",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}