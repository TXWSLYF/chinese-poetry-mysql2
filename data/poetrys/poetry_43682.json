{
  "content": "浮云浮云，集于扶桑。扶桑茫茫，日暮之光。 \n匪日之暮，浮云之污。嗟我怀人，犹心如蠹。 \n浮云浮云，集于咸池。咸池微微，日昃之时。 \n匪日之昃，浮云之惑。嗟我怀人，忧心如织。 \n浮云浮云，集于高舂。高舂濛濛，日夕之容。 \n匪日之夕，浮云之积。嗟我怀人，忧心如惄。",
  "dynasty": "唐代",
  "id": 43682,
  "name": "浮云三章",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 2,
  "tags": []
}