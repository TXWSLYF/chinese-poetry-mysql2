{
  "content": "五云缥缈。朝退金门晓。归未稳，传宣到。龙楼陪夕宴，凤沼吟春草。人间世，谁知自有蓬莱岛。 \n一杯宜劝了。换得天颜笑。人不老，春长好。从今千百岁，总是中书考。瑶池会，金盘剩荐安期枣。",
  "dynasty": "宋代",
  "id": 59011,
  "name": "千秋岁（代人为寿）",
  "poet": {
    "desc": "杨炎正（1145—？）字济翁，庐陵（今江西吉安）人，杨万里之族弟。庆元二年（1196）年五十二始登第，受知于京镗，为宁县簿。六年，除架阁指挥，寻罢官。嘉定三年（1210）于大理司直任上以臣僚论劾，诏与在外差遣，知藤州。嘉定七年又被论罢，改知琼州，官至安抚使。杨炎正与辛弃疾交谊甚厚，多有酬唱。",
    "id": 101,
    "image": "https://raw.githubusercontent.com/hujiaweibujidao/poetry/master/image/image_101.jpg",
    "name": "杨炎正",
    "star": 0
  },
  "star": 1,
  "tags": []
}