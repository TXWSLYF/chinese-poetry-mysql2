{
  "content": "看花随柳湖边去。似邂逅、水晶宫住。刘郎笔落惊风雨。酒社诗盟心许。 \n玉关外、不辞马武。便好展、云霄稳步。郴江自绕郴山路。欲问功名何处。",
  "dynasty": "宋代",
  "id": 66218,
  "name": "杏花天",
  "poet": {
    "desc": "张孝忠[约公元一一八二年前后在世]字正臣，历阳人。生卒年均不详，约宋孝宗淳熙中前后在世。生平无考。工词，著有《野逸堂词》一卷，《文献通考》传于世。",
    "id": 2069,
    "name": "张孝忠",
    "star": 0
  },
  "star": 1,
  "tags": []
}