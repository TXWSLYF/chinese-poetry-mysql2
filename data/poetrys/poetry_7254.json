{
  "content": "维先自邹鲁，家世重儒风。诗礼袭遗训，趋庭沾末躬。 \n昼夜常自强，词翰颇亦工。三十既成立，嗟吁命不通。 \n慈亲向羸老，喜惧在深衷。甘脆朝不足，箪瓢夕屡空。 \n执鞭慕夫子，捧檄怀毛公。感激遂弹冠，安能守固穷。 \n当途诉知己，投刺匪求蒙。秦楚邈离异，翻飞何日同。",
  "dynasty": "唐代",
  "id": 7254,
  "name": "书怀贻京邑同好",
  "poet": {
    "desc": "孟浩然（689-740），男，汉族，唐代诗人。本名不详（一说名浩），字浩然，襄州襄阳（今湖北襄阳）人，世称“孟襄阳”。浩然，少好节义，喜济人患难，工于诗。年四十游京师，唐玄宗诏咏其诗，至“不才明主弃”之语，玄宗谓：“卿自不求仕，朕未尝弃卿，奈何诬我？”因放还未仕，后隐居鹿门山，著诗二百余首。孟浩然与另一位山水田园诗人王维合称为“王孟”。",
    "id": 757,
    "image": "https://raw.githubusercontent.com/hujiaweibujidao/poetry/master/image/image_757.jpg",
    "name": "孟浩然",
    "star": 0
  },
  "star": 2,
  "tags": []
}