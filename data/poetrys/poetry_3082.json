{
  "content": "炎徼行应尽，回瞻乡路遥。珠厓天外郡，铜柱海南标。 \n日夜清明少，春冬雾雨饶。身经大火热，颜入瘴江消。 \n触影含沙怒，逢人女草摇。露浓看菌湿，风飓觉船飘。 \n直御魑将魅，宁论鸱与鸮.虞翻思报国，许靖愿归朝。 \n绿树秦京道，青云洛水桥。故园长在目，魂去不须招。",
  "dynasty": "唐代",
  "id": 3082,
  "name": "早发韶州",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}