{
  "content": "天上高名世上身，垂纶何不驾蒲轮。一朝卿相俱前席， \n千古篇章冠后人。稽岭不归空挂梦，吴宫相值欲沾巾。 \n吾王若致升平化，可独成周只渭滨。",
  "dynasty": "唐代",
  "id": 35632,
  "name": "吴门再逢方干处士",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}