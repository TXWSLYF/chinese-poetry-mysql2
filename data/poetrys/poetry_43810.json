{
  "content": "天界宜春赏，禅门不掩关。宸游双阙外，僧引百花间。 \n车马喧长路，烟云净远山。观空复观俗，皇鉴此中闲。",
  "dynasty": "唐代",
  "id": 43810,
  "name": "驾幸天长寺应制",
  "poet": {
    "desc": "[唐]（约公元八二o年前后在世）本姓廖氏，蜀中人。生卒年均不详，约唐宪宗元和末前后在世。与令狐楚、刘禹锡最善。元和长庆二朝，并为内供奉，赐居安国寺红楼院。广宣工诗，有红楼集。",
    "id": 2003,
    "name": "广宣",
    "star": 0
  },
  "star": 1,
  "tags": []
}