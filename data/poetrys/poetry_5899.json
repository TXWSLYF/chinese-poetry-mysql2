{
  "content": "三十羽林将，出身常事边。春风吹浅草，猎骑何翩翩。 \n插羽两相顾，鸣弓新上弦。射麋入深谷，饮马投荒泉。 \n马上共倾酒，野中聊割鲜。相看未及饮，杂虏寇幽燕。 \n烽火去不息，胡尘高际天。长驱救东北，战解城亦全。 \n报国行赴难，古来皆共然。",
  "dynasty": "唐代",
  "id": 5899,
  "name": "赠王威古",
  "poet": {
    "desc": "崔颢 唐开元年间进士，官至太仆寺丞，天宝中为司勋员外郎。最为人们津津乐道的是他那首《黄鹤楼》，据说李白为之搁笔，曾有“眼前有景道不得，崔颢题诗在上头”的赞叹。《全唐诗》存其诗四十二首。",
    "id": 547,
    "image": "https://raw.githubusercontent.com/hujiaweibujidao/poetry/master/image/image_547.jpg",
    "name": "崔颢",
    "star": 0
  },
  "star": 2,
  "tags": []
}