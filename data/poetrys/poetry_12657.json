{
  "content": "一官知所傲，本意在云泉。濡翰生新兴，群峰忽眼前。 \n黛中分远近，笔下起风烟。岩翠深樵路，湖光出钓船。 \n寒侵赤城顶，日照武陵川。若览名山志，仍闻招隐篇。 \n遂令江海客，惆怅忆闲田。",
  "dynasty": "唐代",
  "id": 12657,
  "name": "酬包评事壁画山水见寄",
  "poet": {
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。",
    "id": 397,
    "image": "https://raw.githubusercontent.com/hujiaweibujidao/poetry/master/image/image_397.jpg",
    "name": "皇甫冉",
    "star": 0
  },
  "star": 2,
  "tags": []
}