{
  "content": "名参十二属，花入羽毛深。守信催朝日，能鸣送晓阴。 \n峨冠装瑞璧，利爪削黄金。徒有稻粱感，何由报德音。",
  "dynasty": "唐代",
  "id": 39063,
  "name": "鸡",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 4,
  "tags": []
}