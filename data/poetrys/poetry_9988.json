{
  "content": "高阁朱栏不厌游，蒹葭白水绕长洲。孤云独鸟川光暮， \n万井千山海色秋。清梵林中人转静，夕阳城上角偏愁。 \n谁怜远作秦吴别，离恨归心双泪流。",
  "dynasty": "唐代",
  "id": 9988,
  "name": "同皇甫冉登重玄阁",
  "poet": {
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。",
    "id": 760,
    "name": "李嘉祐",
    "star": 0
  },
  "star": 1,
  "tags": []
}