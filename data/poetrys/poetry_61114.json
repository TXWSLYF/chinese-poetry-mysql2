{
  "content": "压倒群芳，天赋与、十分秾艳。娇嫩处、有情皆惜，无香何慊。恰则才如针粟大，忽然谁把胭脂染。放迟开、不肯婿梅花，羞寒俭。 \n时易过，春难占。欢事薄，才情欠。觉芳心欲诉，冶容微敛。四畔人来攀折去，一番雨有离披渐。更那堪、几阵夜来风，吹千点。",
  "dynasty": "宋代",
  "id": 61114,
  "name": "满江红（海棠）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}