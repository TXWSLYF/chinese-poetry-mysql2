{
  "content": "前年见君时，见君正泥蟠。去年见君处，见君已风抟。 \n朝趋赤墀前，高视青云端。新登麒麟阁，适脱獬豸冠。 \n刘公领舟楫，汴水扬波澜。万里江海通，九州天地宽。 \n昨夜动使星，今旦送征鞍。老亲在吴郡，令弟双同官。 \n鲈鲙剩堪忆，莼羹殊可餐。既参幕中画，复展膝下欢。 \n因送故人行，试歌行路难。何处路最难，最难在长安。 \n长安多权贵，珂珮声珊珊。儒生直如弦，权贵不须干。 \n斗酒取一醉，孤琴为君弹。临岐欲有赠，持以握中兰。",
  "dynasty": "唐代",
  "id": 9250,
  "name": "送张秘书充刘相公通汴河判官，便赴江外觐省",
  "poet": {
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。",
    "id": 113,
    "image": "https://raw.githubusercontent.com/hujiaweibujidao/poetry/master/image/image_113.jpg",
    "name": "岑参",
    "star": 0
  },
  "star": 1,
  "tags": []
}