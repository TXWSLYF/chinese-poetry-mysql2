{
  "content": "鸾凤旌旗拂晓陈，鱼龙角牴大明辰。青韶既肇人为日， \n绮胜初成日作人。圣藻凌云裁柏赋，仙歌促宴摘梅春。 \n垂旒一庆宜年酒，朝野俱欢荐寿新。",
  "dynasty": "唐代",
  "id": 3655,
  "name": "奉和人日宴大明宫恩赐彩缕人胜应制",
  "poet": {
    "desc": "韦元旦,京兆万年人。擢进士第，补东阿尉，迁左台监察御史。与张易之为姻属。易之败，贬感义尉。后复进用，终中书舍人。",
    "id": 1440,
    "name": "韦元旦",
    "star": 0
  },
  "star": 1,
  "tags": []
}