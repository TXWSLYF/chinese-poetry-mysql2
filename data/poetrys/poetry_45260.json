{
  "content": "仲宣楼上望重湖，君到潇湘得健无。病遇何人分药饵， \n诗逢谁子论功夫。杉萝寺里寻秋早，橘柚洲边度日晡。 \n许送自身归华岳，待来朝暮拂瓶盂。",
  "dynasty": "唐代",
  "id": 45260,
  "name": "怀体休上人",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}