{
  "content": "毛骨合天经，拳奇步骤轻。曾邀于阗驾，新出贰师营。 \n喷勒金铃响，追风汗血生。酒亭留去迹，吴坂认嘶声。 \n力可通衢试，材堪圣代呈。王良如顾盻，垂耳欲长鸣。",
  "dynasty": "唐代",
  "id": 42226,
  "name": "天骥呈材",
  "poet": {
    "desc": "郑蕡，郑鲁子。生卒年不详。郡望荥阳(今属河南)。懿宗咸通三年(862)登进士第，后不知所终。事迹见《新唐书·宰相世系表五上》。《全唐诗》存诗2首。",
    "id": 3114,
    "name": "郑蕡",
    "star": 0
  },
  "star": 1,
  "tags": []
}