{
  "content": "西去安夷落，乘轺从节行。彤庭传圣旨，异域化戎情。 \n瘴路穷巴徼，蛮川过峤城。地偏风自杂，天漏月稀明。 \n危栈连空动，长江到底清。笑宜防狒狒，言好听猩猩。 \n抚论如敦行，归情自合盟。回期佩印绶，何更见新正。",
  "dynasty": "唐代",
  "id": 33110,
  "name": "送徐侍御充南诏判官",
  "poet": {
    "desc": "许棠（生卒年不详），字文化，唐代诗人。咸通十二年，进士及第，曾为江宁丞。后辞官，潦倒以终，为“咸通十哲”之一。",
    "id": 1849,
    "name": "许棠",
    "star": 0
  },
  "star": 1,
  "tags": []
}