{
  "content": "雁沼开香域，鹦林降彩旃。还窥图凤宇，更坐跃龙川。 \n桂舆朝群辟，兰宫列四禅。半空银閤断，分砌宝绳连。 \n甘雨苏燋泽，慈云动沛篇。独惭贤作砺，空喜福成田。",
  "dynasty": "唐代",
  "id": 3469,
  "name": "奉和幸大荐福寺应制（寺即中宗旧宅）",
  "poet": {
    "desc": "李峤(644～713) ，唐代诗人。字巨山。赵州赞皇（今属河北）人。李峤对唐代律诗和歌行的发展有一定的作用与影响。他前与王勃、杨炯相接，又和杜审言、崔融、苏味道并称“文章四友”。",
    "id": 521,
    "image": "https://raw.githubusercontent.com/hujiaweibujidao/poetry/master/image/image_521.jpg",
    "name": "李峤",
    "star": 0
  },
  "star": 1,
  "tags": []
}