{
  "content": "犹记春风庭院，柳阴深锁帘帷。东君去后雨丝丝。空认紫骝嘶处。 \n梦断箫台无据，十年往事休追。忽然拈起旧来书。依旧长亭双泪。",
  "dynasty": "宋代",
  "id": 63103,
  "name": "西江月",
  "poet": {
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。",
    "id": 527,
    "image": "https://raw.githubusercontent.com/hujiaweibujidao/poetry/master/image/image_527.jpg",
    "name": "何梦桂",
    "star": 0
  },
  "star": 1,
  "tags": []
}