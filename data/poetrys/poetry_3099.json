{
  "content": "步陟招提宫，北极山海观。千岩递萦绕，万壑殊悠漫。 \n乔木转夕阳，文轩划清涣。泄云多表里，惊潮每昏旦。 \n问予金门客，何事沧洲畔。谬以三署资，来刺百城半。 \n人隐尚未弭，岁华岂兼玩。东山桂枝芳，明发坐盈叹。",
  "dynasty": "唐代",
  "id": 3099,
  "name": "称心寺",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}