{
  "content": "花雾暖。红逗海棠开半。毡坐谈经春四换。今朝官正满。 \n好上鳌坡虎观。好近御屏香案。休笑吾侬行色缓。待君来作伴。",
  "dynasty": "宋代",
  "id": 63714,
  "name": "谒金门（庆彭教任满）",
  "poet": {
    "desc": "刘埙（壎xūn 1240-1319）字起潜，号水云村。学者称水村先生。江西南丰人。南丰著名文人隐士刘镗之侄。宋末元初学者、诗人、评论家。",
    "id": 2903,
    "name": "刘埙",
    "star": 0
  },
  "star": 1,
  "tags": []
}