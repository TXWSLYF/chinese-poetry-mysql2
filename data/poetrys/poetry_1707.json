{
  "content": "小来托身攀贵游，倾财破产无所忧。暮拟经过石渠署， \n朝将出入铜龙楼。结交杜陵轻薄子，谓言可生复可死。 \n一沉一浮会有时，弃我翻然如脱屣。男儿立身须自强， \n十五闭户颍水阳。业就功成见明主，击钟鼎食坐华堂。 \n二八蛾眉梳堕马，美酒清歌曲房下。文昌宫中赐锦衣， \n长安陌上退朝归。五侯宾从莫敢视，三省官僚揖者稀。 \n早知今日读书是，悔作从来任侠非。",
  "dynasty": "唐代",
  "id": 1707,
  "name": "杂曲歌辞。缓歌行",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 3,
  "tags": []
}