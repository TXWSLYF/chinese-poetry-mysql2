{
  "content": "柔远安夷俗，和亲重汉年。军容旌节送，国命锦车传。 \n琴曲悲千里，箫声恋九天。唯应西海月，来就掌珠圆。",
  "dynasty": "唐代",
  "id": 3650,
  "name": "奉和送金城公主适西蕃应制",
  "poet": {
    "desc": "韦元旦,京兆万年人。擢进士第，补东阿尉，迁左台监察御史。与张易之为姻属。易之败，贬感义尉。后复进用，终中书舍人。",
    "id": 1440,
    "name": "韦元旦",
    "star": 0
  },
  "star": 1,
  "tags": []
}