{
  "content": "远山愁黛碧，横波慢脸明。腻香红玉茜罗轻， \n深院晚堂人静，理银筝¤ \n鬓动行云影，裙遮点屐声。娇羞爱问曲中名， \n杨柳杏花时节，几多情。 \n惹恨还添恨，牵肠即断肠。凝情不语一枝芳， \n独映画帘闲立，绣衣香¤ \n暗想为云女，应怜傅粉郎。晚来轻步出闺房， \n髻慢钗横无力，纵猖狂。",
  "dynasty": "唐代",
  "id": 47301,
  "name": "南歌子（一名望秦川，一名风蝶令）",
  "poet": {
    "desc": "[约公元九四七年前后在世]字不详，蜀人。生卒年均不详，约后晋高祖天福中前后在世。曾为后蜀秘书监。熙震善为词，今存二十九首，（见《唐五代词》）辞多华丽。",
    "id": 309,
    "name": "毛熙震",
    "star": 0
  },
  "star": 2,
  "tags": []
}