{
  "content": "半生南走复西驰，愁过杨朱罢泣岐。远梦亦羞归海徼， \n贫游多是滞边陲。胡云不聚风无定，陇路难行栈更危。 \n旦暮唯闻语征战，看看已欲废吟诗。",
  "dynasty": "唐代",
  "id": 33097,
  "name": "秦中遇友人",
  "poet": {
    "desc": "许棠（生卒年不详），字文化，唐代诗人。咸通十二年，进士及第，曾为江宁丞。后辞官，潦倒以终，为“咸通十哲”之一。",
    "id": 1849,
    "name": "许棠",
    "star": 0
  },
  "star": 1,
  "tags": []
}