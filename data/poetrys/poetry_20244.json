{
  "content": "昨日之日不可追，今日之日须臾期。如此如此复如此， \n壮心死尽生鬓丝。秋风落叶客肠断，不办斗酒开愁眉。 \n贤名圣行甚辛苦，周公孔子徒自欺。 \n天下薄夫苦耽酒，玉川先生也耽酒。薄夫有钱恣张乐， \n先生无钱养恬漠。有钱无钱俱可怜，百年骤过如流川。 \n平生心事消散尽，天上白日悠悠悬。 \n上帝板板主何物，日车劫劫西向没。自古贤圣无奈何， \n道行不得皆白骨。白骨土化鬼入泉，生人莫负平生年。 \n何时出得禁酒国，满瓮酿酒曝背眠。",
  "dynasty": "唐代",
  "id": 20244,
  "name": "叹昨日三首",
  "poet": {
    "desc": "卢仝tóng〈形〉（约795－835） 唐代诗人，汉族，“初唐四杰”之一卢照邻的嫡系子孙。祖籍范阳（今河北省涿州市），生于河南济源市武山镇（今思礼村），早年隐少室山，自号玉川子。他刻苦读书，博览经史，工诗精文，不愿仕进。后迁居洛阳。家境贫困，仅破屋数间。但他刻苦读书，家中图书满架。仝性格狷介，颇类孟郊；但其狷介之性中更有一种雄豪之气，又近似韩愈。是韩孟诗派重要人物之一。",
    "id": 2251,
    "image": "https://raw.githubusercontent.com/hujiaweibujidao/poetry/master/image/image_2251.jpg",
    "name": "卢仝",
    "star": 0
  },
  "star": 5,
  "tags": []
}