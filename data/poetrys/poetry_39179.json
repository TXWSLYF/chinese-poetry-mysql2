{
  "content": "身比秋荷觉渐枯，致君经国堕前图。层冰照日犹能暖， \n病骨逢春却未苏。镜里白须撏又长，枝头黄鸟静还呼。 \n庾楼恩化通神圣，何计能教掷得卢。 \n风拍衰肌久未蠲，破窗频见月团圆。更无旧日同人问， \n只有多情太守怜。腊内送将三折股，岁阴分与五铢钱。 \n玄穹若假年龄在，愿捧铜盘为国贤。",
  "dynasty": "唐代",
  "id": 39179,
  "name": "病中春日即事寄主人尚书二首",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 1,
  "tags": []
}