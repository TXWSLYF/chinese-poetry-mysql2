{
  "content": "灯火荧煌醉客豪，卷帘罗绮艳仙桃。纤腰怕束金蝉断， \n鬓发宜簪白燕高。愁傍翠蛾深八字，笑回丹脸利双刀。 \n无因得荐阳台梦，愿拂馀香到缊袍。",
  "dynasty": "唐代",
  "id": 29644,
  "name": "夜宴观妓",
  "poet": {
    "desc": "薛逢，字陶臣，蒲洲河东（今山西永济县）人，会昌元年（公元八四一）进士。历侍御史、尚书郎。因恃才傲物，议论激切，屡忤权贵，故仕途颇不得意。《全唐诗》收录其诗一卷。《旧唐书》卷一九零，《新唐书》卷二零三皆有传。",
    "id": 524,
    "image": "https://raw.githubusercontent.com/hujiaweibujidao/poetry/master/image/image_524.jpg",
    "name": "薛逢",
    "star": 0
  },
  "star": 1,
  "tags": []
}