{
  "content": "一番雨过，江头绿涨，催唤扁舟解去。重来言语是相宽，怎得似、而今且住。 \n阳关声断，同心未绾，簌簌泪珠无数。秋鸿春燕往还时，莫忘了、锦笺分付。",
  "dynasty": "宋代",
  "id": 60804,
  "name": "鹊桥仙",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}