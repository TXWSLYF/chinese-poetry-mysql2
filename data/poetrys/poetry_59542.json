{
  "content": "今岁庆生朝，迟似迎长十日。试向彩衣堂下，听欢声洋溢。 \n小孙能笑长能歌，已自堪娱膝。管取婆犹未老，见满床堆笏。",
  "dynasty": "宋代",
  "id": 59542,
  "name": "好事近（家人生日）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}