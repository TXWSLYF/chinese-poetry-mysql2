{
  "content": "点检笙歌多酿酒。不放东风，独自迷杨柳。院院翠阴停永昼。曲栏隋处堪垂手。 \n昨日解酲今夕又。消得情怀，长被春僝僽。门外马嘶从去后。乱红不管花消瘦。",
  "dynasty": "宋代",
  "id": 59009,
  "name": "蝶恋花（稼轩坐间作，首句用丘六书中语）",
  "poet": {
    "desc": "杨炎正（1145—？）字济翁，庐陵（今江西吉安）人，杨万里之族弟。庆元二年（1196）年五十二始登第，受知于京镗，为宁县簿。六年，除架阁指挥，寻罢官。嘉定三年（1210）于大理司直任上以臣僚论劾，诏与在外差遣，知藤州。嘉定七年又被论罢，改知琼州，官至安抚使。杨炎正与辛弃疾交谊甚厚，多有酬唱。",
    "id": 101,
    "image": "https://raw.githubusercontent.com/hujiaweibujidao/poetry/master/image/image_101.jpg",
    "name": "杨炎正",
    "star": 0
  },
  "star": 1,
  "tags": []
}