{
  "content": "严平本高尚，远蹈古人风。卖卜成都市，流名大汉中。 \n旧井改人世，寒泉久不通。年多既罢汲，无禽乃遂空。 \n如何属秋气，唯见落双桐。",
  "dynasty": "唐代",
  "id": 2399,
  "name": "过严君平古井",
  "poet": {
    "desc": "郑世翼（一作郑翼），[公元?年至六三七年左右]，荥阳人。生年不详，卒于唐太宗贞观中。武德中，历万年丞，扬州录事参军。常以言辞忤人，因有轻薄之称。时崔信明自谓文章独步，世翼遇之江中，谓之曰：“闻君有‘枫落吴江冷’之句，愿见其余”。信明欣然出示旧作百余篇。世翼览之未终，曰：“所见不如所闻”。投卷于水，引舟而去。贞观中，坐怨谤配流死鬻州。集多遗失，今存诗五首。",
    "id": 2223,
    "name": "郑世翼",
    "star": 0
  },
  "star": 1,
  "tags": []
}