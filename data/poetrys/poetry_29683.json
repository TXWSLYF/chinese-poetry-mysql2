{
  "content": "圣主忧夷貊，屯师剪束钦。皇家思眷祐，星使忽登临。 \n用命期开国，违天必衅碪.化须均草树，恩不间飞沈。 \n束马凌苍壁，扪萝上碧岑。瘴川风自热，剑阁气长阴。 \n迅濑从天急，乔松入地深。仰观唯一径，俯瞰即千寻。 \n水作新城带，山为故垒襟。东开洞君听，南辟纳蛮心。 \n渥泽濡三部，衣冠化雨林。带文雕白玉，符理篆黄金。 \n鸟道经邛僰，星缠过觜参。回轩如睿奖，休作苦辛吟。",
  "dynasty": "唐代",
  "id": 29683,
  "name": "送西川梁常侍之新筑龙山城并锡赉两州刺史及部落酋长等",
  "poet": {
    "desc": "薛逢，字陶臣，蒲洲河东（今山西永济县）人，会昌元年（公元八四一）进士。历侍御史、尚书郎。因恃才傲物，议论激切，屡忤权贵，故仕途颇不得意。《全唐诗》收录其诗一卷。《旧唐书》卷一九零，《新唐书》卷二零三皆有传。",
    "id": 524,
    "image": "https://raw.githubusercontent.com/hujiaweibujidao/poetry/master/image/image_524.jpg",
    "name": "薛逢",
    "star": 0
  },
  "star": 1,
  "tags": []
}