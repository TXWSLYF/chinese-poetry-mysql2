{
  "content": "道朗居太山，达磨住熊耳。手擎清凉月，灵光溢天地。 \n尽骑金师子，去世久已矣。吾师隐庐岳，外念全刳削。 \n掷孔圣之日月，相空王之橐籥.曾升麟德殿，谭无著， \n赐衣三铢让不著。唯思红泉白石阁，因随裴楷离京索。 \n迩来便止于匡霍，瀑布千寻喷冷烟，旃檀一枝翘瘦鹤。 \n岘首故人清信在，千书万书取不诺。微人昔为门下人， \n扣玄佩惠无边垠。自怜亦是师子子，未逾三载能嚬呻。 \n一从散席归宁后，溪寺更有谁相亲。青山古木入白浪， \n赤松道士为东邻。焚香西望情何极，不及昙诜泪空滴。 \n桐江太守社中人，还送郄超米千石。宝书遽掩修章句， \n万里空函亦何益。终须一替辟蛇人，未解融神出空寂。",
  "dynasty": "唐代",
  "id": 44007,
  "name": "寄大愿和尚",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}