{
  "content": "散漫天涯色，乘春四望平。不分残照影，何处断鸿声。 \n缭绕先经塞，霏微近过城。因风低未敛，带雨重还轻。 \n干吕知时泰，如膏候岁成。小儒同品物，无以答皇明。 \n春雪空濛帘外斜，霏微半入野人家。 \n长天远树山山白，不辨梅花与柳花。",
  "dynasty": "唐代",
  "id": 26360,
  "name": "春雪",
  "poet": {
    "desc": "焦郁，元和间人。诗三首。",
    "id": 2536,
    "name": "焦郁",
    "star": 0
  },
  "star": 28,
  "tags": []
}