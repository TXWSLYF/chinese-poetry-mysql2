{
  "content": "不暖不寒天气，无思无虑山人。竹窗时听野禽鸣。更有松风成韵。 \n竟日蒲团打坐，有时藜仗闲行。呼童开酒荐杯羹。欲睡携书就枕。",
  "dynasty": "宋代",
  "id": 61850,
  "name": "西江月（宜兴山间即事）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 2,
  "tags": []
}