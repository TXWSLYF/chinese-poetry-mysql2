{
  "content": "春阳泛野动，春阴与天低。\n远林气蔼蔼，长道风依依。\n览物虽暂适，感怀翻然移。\n所见既可骇，所闻良可悲。\n去年水后旱，田亩不及犁。\n冬温晚得雪，宿麦生者稀。\n前去固无望，即日已苦饥。\n老稚满田野，斫掘寻凫茈。\n此物近亦尽，卷耳共所资。\n昔云能驱风，充腹理不疑；\n今乃有毒厉，肠胃生疮痍。\n十月七八死，当路横其尸。\n犬彘咋其骨，乌鸢啄其皮。\n胡为残良民，令此鸟兽肥？\n天岂意如此？泱荡莫可知！\n高位厌梁肉，坐论搀云霓。\n岂无富人术，使之长熙熙？\n我今饥伶俜，悯此复自思：\n自济既不暇，将复奈尔为！\n愁愤徒满胸，嵘［山＋“宏”去宀］不能齐。",
  "dynasty": "宋代",
  "id": 69078,
  "name": "城南感怀呈永叔",
  "poet": {
    "desc": "苏舜钦（1008—1048）北宋诗人，字子美，开封（今属河南）人，曾祖父由梓州铜山（今四川中江）迁至开封（今属河南）。曾任县令、大理评事、集贤殿校理，监进奏院等职。因支持范仲淹的庆历革新，为守旧派所恨，御史中丞王拱辰让其属官劾奏苏舜钦，劾其在进奏院祭神时，用卖废纸之钱宴请宾客。罢职闲居苏州。后来复起为湖州长史，但不久就病故了。他与梅尧臣齐名，人称“梅苏”。有《苏学士文集》诗文集有《苏舜钦集》16卷，《四部丛刊》影清康熙刊本。1981年上海古籍出版社出版《苏舜钦集》。",
    "id": 234,
    "image": "https://raw.githubusercontent.com/hujiaweibujidao/poetry/master/image/image_234.jpg",
    "name": "苏舜钦",
    "star": 0
  },
  "star": 1,
  "tags": []
}