{
  "content": "汉武横汾日，周王宴镐年。何如造区夏，复此睦亲贤。 \n巢凤新成阁，飞龙旧跃泉。棣华歌尚在，桐叶戏仍传。 \n禁籞氛埃隔，平台景物连。圣慈良有裕，王道固无偏。 \n问俗兆人阜，观风五教宣。献图开益地，张乐奏钧天。 \n侍酒衢樽满，询刍谏鼓悬。永言形友爱，万国共周旋。",
  "dynasty": "唐代",
  "id": 4429,
  "name": "奉和圣制暇日与兄弟同游兴庆宫作应制",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}