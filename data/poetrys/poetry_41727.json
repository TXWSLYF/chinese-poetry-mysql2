{
  "content": "琴中难挑孰怜才，独对良宵酒数杯。苏子黑貂将已尽， \n宋弘青鸟又空回。月穿净牖霜成隙，风卷残花锦作堆。 \n欹枕梦魂何处去，醉和春色入天台。",
  "dynasty": "唐代",
  "id": 41727,
  "name": "命妓不至",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 1,
  "tags": []
}