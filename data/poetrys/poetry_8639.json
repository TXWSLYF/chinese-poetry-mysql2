{
  "content": "达识与昧机，智殊迹同静。于焉得携手，屡赏清夜景。 \n潇洒陪高咏，从容羡华省。一逐风波迁，南登桂阳岭。 \n旧里门空掩，欢游事皆屏。怅望城阙遥，幽居时序永。 \n春风吹百卉，和煦变闾井。独闷终日眠，篇书不复省。 \n唯当望雨露，沾子荒遐境。",
  "dynasty": "唐代",
  "id": 8639,
  "name": "寄柳州韩司户郎中",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}