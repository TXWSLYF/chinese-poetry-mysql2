{
  "content": "敛迹归山田，息心谢时辈。昼还草堂卧，但与双峰对。 \n兴来恣佳游，事惬符胜概。著书高窗下，日夕见城内。 \n曩为世人误，遂负平生爱。久与林壑辞，及来松杉大。 \n偶兹近精庐，屡得名僧会。有时逐樵渔，尽日不冠带。 \n崖口上新月，石门破苍霭。色向群木深，光摇一潭碎。 \n缅怀郑生谷，颇忆严子濑。胜事犹可追，斯人邈千载。",
  "dynasty": "唐代",
  "id": 9264,
  "name": "终南山双峰草堂作",
  "poet": {
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。",
    "id": 113,
    "image": "https://raw.githubusercontent.com/hujiaweibujidao/poetry/master/image/image_113.jpg",
    "name": "岑参",
    "star": 0
  },
  "star": 1,
  "tags": []
}