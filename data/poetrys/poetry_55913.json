{
  "content": "故有徐娘及悲欢之句 \n楚山万叠，怅高情、不比当年嵩少。官况全如秋淡薄，枉却尘侵乌帽。菊蕊犹青，茱萸未紫，节意凭谁表。故园何处，暮云低尽残照。 \n追念往昔佳辰，尊前绝唱，未觉徐娘老。聚散悲欢回首异，今岁古台谁到。藉甚声名，难忘风味，何日重倾倒。交情好在，雁书频寄云杪。",
  "dynasty": "宋代",
  "id": 55913,
  "name": "念奴娇",
  "poet": {
    "desc": "管鉴字明仲，龙泉（今属浙江）人，徙临川（今江西抚州）。乾道九年（1173），范成大制置四川后东归，道经峡州，时管鉴为峡州守，见范成大 《吴船录》 。淳熙十三年（1186）任广东提刑，改转运判官，官至权知广州经略安抚使。词题所署干支，最迟者为甲辰生日，盖淳熙十一年（1184）。有 《养拙堂词》 一卷。",
    "id": 416,
    "name": "管鉴",
    "star": 0
  },
  "star": 2,
  "tags": []
}