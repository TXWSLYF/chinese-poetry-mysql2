{
  "content": "舜德尧仁化犬戎，许提河陇款皇风。指挥貙武皆神算， \n恢拓乾坤是圣功。四帅有征无汗马，七关虽戍已弢弓。 \n天留此事还英主，不在他年在大中。",
  "dynasty": "唐代",
  "id": 24959,
  "name": "奉和白敏中圣道和平致兹休运岁终功就合咏盛明呈上",
  "poet": {
    "desc": "马植(生卒年不详)，陕西扶风人。字存之，凤州刺史马勋之子，马英九先祖。",
    "id": 1512,
    "name": "马植",
    "star": 0
  },
  "star": 1,
  "tags": []
}