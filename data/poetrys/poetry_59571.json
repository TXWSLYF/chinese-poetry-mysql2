{
  "content": "甲第初成，持杯酌酒来相庆。棣华辉映。相对开三径。 \n小巧规模，百事都相称。年方盛。从容啸咏。不碍青云兴。",
  "dynasty": "宋代",
  "id": 59571,
  "name": "点绛唇（庆江王之武子新居）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}