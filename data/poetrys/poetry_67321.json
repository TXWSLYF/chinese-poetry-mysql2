{
  "content": "吾乃当涂，弃儒奉道，遵行圣诲多年。已逾三纪，截灭六尘缘。因习业、自当度日，未尝谒见豪贤。般若力，掀翻烦恼，坦荡独悠然。 \n来斯，十四载，装銮佛像，塔宇尽光鲜。造遮蜴石道，直至水曹边。都系束修已镪，舍为助道安禅。知惭愧，了无所得，本觉性明圆。",
  "dynasty": "宋代",
  "id": 67321,
  "name": "满庭芳",
  "poet": {
    "desc": "如愚居士，工书，尝于淳祐四年（一二四四）在金陵牛头山辟支佛方塔上书满庭芳词，字画类黄庭坚。",
    "id": 1559,
    "name": "如愚居士",
    "star": 0
  },
  "star": 1,
  "tags": []
}