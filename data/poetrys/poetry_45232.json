{
  "content": "禅家何物赠分襟，只有天台杖一寻。拄去客归青洛远， \n采来僧入白云深。游山曾把探龙穴，出世期将指佛心。 \n此日江边赠君后，却携筇杖向东林。",
  "dynasty": "唐代",
  "id": 45232,
  "name": "梓栗杖送人",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}