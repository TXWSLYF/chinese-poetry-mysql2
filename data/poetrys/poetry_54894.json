{
  "content": "霜叶停飞，冰鱼初跃，梅花犹闷芳丛。剪酥装玉，应为费天工。争奈江南驿使，征鞍待、一朵香浓。凭谁报，冰肌仙子，闻早驾飞龙。 \n溶溶。春意动，寒姿未展，终愧群红。与斩新来上，开伴长松。要看黄昏庭院，横斜映、霜月朦胧。兰堂畔，巡檐索笑，谁羡杜陵翁。",
  "dynasty": "宋代",
  "id": 54894,
  "name": "满庭芳（催梅）",
  "poet": {
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。",
    "id": 872,
    "image": "https://raw.githubusercontent.com/hujiaweibujidao/poetry/master/image/image_872.jpg",
    "name": "葛立方",
    "star": 0
  },
  "star": 2,
  "tags": []
}