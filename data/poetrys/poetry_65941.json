{
  "content": "富贵不难致，名节几人全。渡江龙化，于今，五十有三年。历数朝堂诸老，谁似武夷仙伯，操行老弥坚。吾道适中否，一柱独擎天。 \n湖南北，江左右，屡藩宣。韩公城下，烽火静、米斗三钱。人愿公归台鼎，我愿公归中隐，九老要齐肩。岁岁祝公寿，风月伴梅仙。",
  "dynasty": "宋代",
  "id": 65941,
  "name": "水调歌头（寿留守刘枢密）",
  "poet": {
    "desc": "黄格，宋朝词人。",
    "id": 2909,
    "name": "黄格",
    "star": 0
  },
  "star": 1,
  "tags": []
}