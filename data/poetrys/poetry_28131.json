{
  "content": "无辞一杯酒，昔日与君深。秋色换归鬓，曙光生别心。 \n桂花山庙冷，枫树水楼阴。此路千馀里，应劳楚客吟。",
  "dynasty": "唐代",
  "id": 28131,
  "name": "送客归湘楚",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}