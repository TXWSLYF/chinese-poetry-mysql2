{
  "content": "岘山枕襄阳，滔滔江汉长。山深卧龙宅，水净斩蛟乡。 \n元凯春秋传，昭明文选堂。风流满今古，烟岛思微茫。 \n白雁暮冲雪，青林寒带霜。芦花独戍晚，柑实万家香。 \n旧国欲兹别，轻舟眇未央。百花亭漫漫，一柱观苍苍。 \n按俗荆南牧，持衡吏部郎。逢君立五马，应醉习家塘。",
  "dynasty": "唐代",
  "id": 6080,
  "name": "送皇甫曾游襄阳山水兼谒韦太守",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}