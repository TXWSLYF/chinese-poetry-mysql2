{
  "content": "一春常费买花钱，锦营中惯曾游遍。酒斟金叵罗，人伴玉婵娟。急管繁弦，\n高楼上恣欢宴。\n　　【驻马听】骄马吟鞭，我是个酒社诗坛小状元。舞裙歌扇，伴着个风花雪月\n玉天仙。我把紫霜毫书满碧云笺，他撮着泥金袖绣彻红绒线。正当年，一团儿娇\n艳堪人羡。\n　　【雁儿落】蛾眉翡翠钿，玉腕黄金钏。酥胸兰麝香，檀口丁香煎。\n　　【德胜令】因此上典卖了洛阳田，重建座丽春园。安排下剪雪裁冰句，准备\n着尤云雨言。床边，放一卷崔氏春秋传。窗前，横一幅双生风月篇。\n　　【川拨掉】拚了个吃昏拳，怕甚么咽顽涎。割舍了铜斗儿家缘，铁板儿似盘\n缠。便日用三千，我其实少不得个娇滴滴玉人儿过遣，怕的是独自眠。\n　　【七弟兄】我这里告天：可怜，教我永团圆！原天公与我行方便，地连枝产\n朵并头连，天比翼生对双飞燕。\n　　【梅花酒】到春来景物妍，簪杏鬟鬟蝉，拾翠步金莲，听鸟并香肩。到夏来\n携手上采莲船，瓜初剖水晶丸，酒新泛蓿砂煎，鱼旋打锦鳞鲜。\n　　【收江南】呀！到秋来看四围红叶满山川，两行翠袖画堂前，看一轮明月照\n天边。到冬来雪花儿满天，蒸羊羔美酒庆丰年。\n　　【尾声】四时独占风流选，百年遂却于飞愿。常言道女貌郎才，恨惹情牵。\n将一对美满姻缘，万载千秋教人做笑话儿演。\n",
  "dynasty": "元代",
  "id": 69730,
  "name": "【双调】新水令_一春常费买",
  "poet": {
    "desc": "景元启，元代散曲作家，约公元一三一七年前后在世（吴梅、王易、虞冀野均疑为即景元启）名、里、生卒年及生平均不详，约元仁宗延祐中前后在世。工作曲，有得胜令等小令，存太平乐府及阳春白雪中。所作散曲今存小令十五首，套数一套。",
    "id": 994,
    "name": "景元启",
    "star": 0
  },
  "star": 1,
  "tags": []
}