{
  "content": "春雨偶愆期，草木亦未觉。君侯不遑处，退食或闭阁。 \n东海浪滔滔，西江波漠漠。得不愿身为大虬，金其角， \n玉其甲。一吸再喢，云平雾匝。华畅九有，清倾六合。 \n使不苏者苏，不足者足。情通上玄，如膏绵绵。有叟有叟， \n鼓腹歌于道边。歌曰：“麦苗芃芃兮鶬鹒飞， \n日出而作兮日入归，如彼草木兮雨露肥。古人三乐兮， \n我乐多之。天之成兮，地之平兮。柘系黄兮，瓠叶青兮。 \n乳女啼兮，蒸黍馨兮。炙背扪虱兮，复何经营兮。",
  "dynasty": "唐代",
  "id": 44027,
  "name": "甘雨应祈",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}