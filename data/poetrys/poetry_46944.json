{
  "content": "独背焦桐访洞天，暂攀灵迹弃尘缘。深逢野草皆疑药， \n静见樵人恐是仙。翠木入云空自老，古碑横水莫知年。 \n可怜幽景堪长往，一任人间岁月迁。",
  "dynasty": "唐代",
  "id": 46944,
  "name": "游嵩山",
  "poet": {
    "desc": "熊皎（一作皦），唐代诗人。后唐清泰二年(935)登进士第。后晋天福时，为延州刺史刘景岩从事，景岩徙邠州，皦入拜补阙。",
    "id": 1593,
    "name": "熊皎",
    "star": 0
  },
  "star": 1,
  "tags": []
}