{
  "content": "停云望极。问秀溪何似，英溪风月。劫火灰飞，又见雕檐照寒碧。何事归来归去，似熙载、江南江北。还又向、殊乡初度。故乡人，却为客。是则。家咫尺。不是有、莼羹鲈鳓堪忆。从心时节。消得山阴几双屐。莫把放翁笑我，又似忆、平泉花石。篱菊老，梅枝亚，不归怎得。| | ",
  "dynasty": "宋代",
  "id": 68852,
  "name": "暗香（寿停云翁七十。其年，云山风有亭火后重建）",
  "poet": {
    "desc": "彭子翔，男，号虚寮，宋代著名词人，源于《新编事文类聚翰墨全书》丁集卷三。代表作品有《临江仙》、《木兰花慢》等。",
    "id": 2244,
    "name": "彭子翔",
    "star": 0
  },
  "star": 1,
  "tags": []
}