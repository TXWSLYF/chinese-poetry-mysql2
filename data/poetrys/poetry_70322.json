{
  "content": "暖风迟日春天，朱颜绿鬓芳年，挈携童跨蹇。溪山佳处，好将春事留连。　夏\n　　参差竹笋抽簪，累垂梅子攒金，旋趁庭槐翠阴。南风解愠，快哉消我烦襟。　秋\n　　庭前落尽梧桐，水边开彻芙蓉，解与诗人意同。辞柯霜叶，飞来就我题红。　冬\n　　门前六出狂飞，樽前万事休提，为问东君信息。急教人探，小梅江上先知。",
  "dynasty": "元代",
  "id": 70322,
  "name": "【越调】天净沙　春",
  "poet": {
    "desc": "朱庭玉（ “庭”或作“廷”） ，生平、里籍均不详。",
    "id": 2475,
    "name": "朱庭玉",
    "star": 0
  },
  "star": 7,
  "tags": []
}