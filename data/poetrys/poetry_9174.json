{
  "content": "负薪老翁往北州，北望乡关生客愁。自言老翁有三子， \n两人已向黄沙死。如今小儿新长成，明年闻道又征兵。 \n定知此别必零落，不及相随同死生。尽将田宅借邻伍， \n且复伶俜去乡土。在生本求多子孙，及有谁知更辛苦。 \n近传天子尊武臣，强兵直欲静胡尘。安边自合有长策， \n何必流离中国人。",
  "dynasty": "唐代",
  "id": 9174,
  "name": "代北州老翁答",
  "poet": {
    "desc": "张谓（？--777年） 字正言，河内（今河南泌阳县）人，唐代。天宝二年登进士第，乾元中为尚书郎，大历年间潭州刺史，后官至礼部侍郎，三典贡举。其诗辞精意深，讲究格律，诗风清正，多饮宴送别之作。代表作有《早梅》《邵陵作》《送裴侍御归上都》等，其中以《早梅》为最著名，《唐诗三百首》各选本多有辑录。“不知近水花先发，疑是经冬雪未消”，疑白梅作雪，写得很有新意，趣味盎然。诗一卷。",
    "id": 708,
    "name": "张谓",
    "star": 0
  },
  "star": 5,
  "tags": []
}