{
  "content": "西北楼开四望通，残霞成绮月悬弓。江村夜涨浮天水， \n泽国秋生动地风。高下绿苗千顷尽，新陈红粟万廒空。 \n才微分薄忧何益，却欲回心学钓翁。",
  "dynasty": "唐代",
  "id": 28370,
  "name": "汉水伤稼",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}