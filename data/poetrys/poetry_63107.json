{
  "content": "之淳，入长乐境，平诸盗、越两旬肃清，八月朔师还。山人何某谨拜手歌沁园春持献，以尾凯歌之后尘。词曰 \n衮衣绣裳，彤弓卢矢，山西将门。自雪岭蓬婆，夷成坦道，炎州D753獠，划去连营。吴越儿童，江淮草木，七见元戎识姓名。争知道，这一隅斗大，尚借麾旌。 \n西风吹下天声。看万骑貔貅入井陉。彼山棚魍魉，雷霆震击，海濒赤子，天日开明。事业方来，乾坤无尽，千古英雄不偶生。从兹去，看云台翼轸，麟阁丹青。",
  "dynasty": "宋代",
  "id": 63107,
  "name": "沁园春",
  "poet": {
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。",
    "id": 527,
    "image": "https://raw.githubusercontent.com/hujiaweibujidao/poetry/master/image/image_527.jpg",
    "name": "何梦桂",
    "star": 0
  },
  "star": 1,
  "tags": []
}