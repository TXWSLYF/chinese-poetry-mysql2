{
  "content": "青门金锁平旦开，城头日出使车回。青门柳枝正堪折， \n路傍一日几人别。东出青门路不穷，驿楼官树灞陵东。 \n花扑征衣看似绣，云随去马色疑骢。胡姬酒垆日未午， \n丝绳玉缸酒如乳。灞头落花没马蹄，昨夜微雨花成泥。 \n黄鹂翅湿飞转低，关东尺书醉懒题。须臾望君不可见， \n扬鞭飞鞚疾如箭。借问使乎何时来，莫作东飞伯劳西飞燕。",
  "dynasty": "唐代",
  "id": 9321,
  "name": "青门歌，送东台张判官",
  "poet": {
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。",
    "id": 113,
    "image": "https://raw.githubusercontent.com/hujiaweibujidao/poetry/master/image/image_113.jpg",
    "name": "岑参",
    "star": 0
  },
  "star": 1,
  "tags": []
}