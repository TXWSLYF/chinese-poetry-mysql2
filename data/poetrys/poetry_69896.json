{
  "content": "张子坚运判席上\n仙人掌心青数朵，山小乾坤大。不知明月来，且向白云卧，陈抟枕头闲伴我。\n飘飘落梅风正冷，缓步苍苔径。一溪流水声，半夜扁舟兴，月明草堂人未醒。\n秋风满园三径花，买得闲无价。从前险处行，梦里说着怕，连云栈高骑瘦马。\n酒边题扇\n华堂舞醄图画展，两行如花面。鹅黄淡舞裙，蝶粉香歌扇，闲搊玉筝罗袖卷。\n昭君怨\n花间梦乘白玉辇，上马精神倦。哀弹夜月情，别泪春风面，雁归不知多近远。\n过刘山\n西风小亭黄叶多，鹤领神仙过。云来绿树平，水迸青山破，天然图画添上我。\n松江海印精舍\n道人不眠中夜起，小立莓苔地。九枝灯上花，四塔庭前桧，梅窗月明清似水。\n永嘉泛湖\n秋云锦香招画船，一步一个描金扇。花前北海樽，湖上西施面，登楼有谁思惠远？\n次必庵赵万户韵\n岩扃带云长是掩，不许猿鹤占。《黄庭》尽日观，白发无心染，研朱又将《周易》点。\n老王将军\n纶巾紫髯风满把，老向辕门下。霜明宝剑花，尘暗银鞍帕，江边草青闲战马。\n春情\n园林且休题杜宇，未了吟春句。残花酒醒时，芳草人归处，东风小楼听夜雨。",
  "dynasty": "元代",
  "id": 69896,
  "name": "【双调】清江引_张子坚运判",
  "poet": {
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。",
    "id": 394,
    "image": "https://raw.githubusercontent.com/hujiaweibujidao/poetry/master/image/image_394.jpg",
    "name": "张可久",
    "star": 0
  },
  "star": 1,
  "tags": []
}