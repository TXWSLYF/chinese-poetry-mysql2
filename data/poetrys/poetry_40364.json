{
  "content": "纷吾世网暇，灵岳展幽寻。寥廓风尘远，杳冥川谷深。 \n山昏五里雾，日落二华阴。疏峰起莲叶，危塞隐桃林。 \n何必东都外，此处可抽簪。",
  "dynasty": "唐代",
  "id": 40364,
  "name": "行经太华",
  "poet": {
    "desc": "孔德绍，会稽人，大约生活于隋末唐初时期。孔子三十四代孙。有清才。事窦建德，初为景城丞，后为内史侍郎，典书檄。建德败，太宗诛之。诗十二首。",
    "id": 1356,
    "name": "孔德绍",
    "star": 0
  },
  "star": 1,
  "tags": []
}