{
  "content": "茶烟细，酒力微，都不索比评风味。翳桑儿悄声私自提：省可里腊前呈瑞！　谢女比絮\n　　骚人谢，女论吟，雪飘时絮飞还恁？七言句儿夸到今，偏梨花比他争甚？　袁安高卧\n　　身贫暴，志趣高，羡袁安那时清操。纵如今闭门僵睡著，道是尽教他忍寒干\n傲。　陶谷烹茶\n　　龙团细，蟹眼肥，竹炉红小窗清致。试烹来是觉风韵美，比羊羔较争些滋味！　浩然骑驴\n　　穷东野，忒好奇，冻得来战钦钦地。待吟诗满前都是题，偏则么灞桥驴背。　李击鹅\n　　翻银汉，战玉龙，遍乾坤似粉妆胡洞。击鹅群乱军成了大功，全不道蓝关路\n马蹄难动。　孙康映雪\n　　无灯蜡，雪正积，想孙康向学勤力。映清光展书读较毕，待天明困来恰睡。　游杨侍立\n　　立来倦，睡未足，觑门前雪深迷路。师父觉来迟半步，忍不得也索回去。　泛剡王猷\n　　乘雪夜，访故人，剡溪冰短篷难进。冻归来怕人胡议论，强支吾道“兴来还\n尽。”　寒江钓叟\n　　寒江暮，独钓归，玉蓑披满身祥瑞。他道纵如图画里，则不如销金帐暖烘烘\n地。",
  "dynasty": "元代",
  "id": 70053,
  "name": "【双调】落梅风　雪中十事　贫儿翳桑",
  "poet": {
    "desc": "陈德和，[元]（约公元一三三一年前后在世）名、里、生卒年及生平均不详，约元文宗至顺中前后在世。工曲，作有雪中十事等散曲，存乐府群玉中。",
    "id": 2686,
    "name": "陈德和",
    "star": 0
  },
  "star": 1,
  "tags": []
}