{
  "content": "晓窗惊觉向秋风，万里心凝淡荡中。池影碎翻红菡萏， \n井声干落绿梧桐。破除闲事浑归道，销耗劳生旋逐空。 \n妖杀九原狐兔意，岂知丘陇是英雄。",
  "dynasty": "唐代",
  "id": 45096,
  "name": "惊秋",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}