{
  "content": "众坐吾独欢，或问欢为谁。高人党茂宗，复来官宪司。 \n昔吾顺元和，与世行自遗。茂宗正作吏，日有趋走疲。 \n及吾污冠冕，茂宗方矫时。诮吾顺让者，乃是干进资。 \n今将问茂宗，茂宗欲何辞。若云吾无心，此来复何为。 \n若云吾有羞，于此还见嗤。谁言万类心，闲之不可窥。 \n吾欲喻茂宗，茂宗宜听之。长辕有修辙，驭者令尔驰。 \n山谷安可怨，筋力当自悲。嗟嗟党茂宗，可为识者规。",
  "dynasty": "唐代",
  "id": 12216,
  "name": "与党侍御",
  "poet": {
    "desc": "元结（719～772年），中国唐代文学家。字次山，号漫叟 、聱叟 。河南鲁山人。天宝六载(747)应举落第后，归隐商余山。天宝十二载进士及第。安禄山反，曾率族人避难猗玗洞 （今湖北大冶境内），因号猗玗子。乾元二年(759)，任山南东道节度使史翙幕参谋，招募义兵，抗击史思明叛军，保全十五城。代宗时，任道州刺史，调容州，加封容州都督充本管经略守捉使，政绩颇丰。大历七年(772)入朝，同年卒于长安。",
    "id": 79,
    "image": "https://raw.githubusercontent.com/hujiaweibujidao/poetry/master/image/image_79.jpg",
    "name": "元结",
    "star": 0
  },
  "star": 1,
  "tags": []
}