{
  "content": "绣鸳鸯帐暖，画孔雀屏欹。人悄悄，月明时。 \n想昔年欢笑，恨今日分离。银釭背，铜漏永，阻佳期¤ \n小炉烟细，虚阁帘垂。几多心事，暗地思惟。被娇娥牵役， \n魂梦如痴。金闺里，山枕上，始应知。",
  "dynasty": "唐代",
  "id": 47266,
  "name": "献衷心",
  "poet": {
    "desc": "顾敻，五代词人。生卒年、籍贯及字号均不详。前蜀王建通正(916)时，以小臣给事内廷，见秃鹫翔摩诃池上，作诗刺之，几遭不测之祸。后擢茂州刺史。入后蜀，累官至太尉。顾夐能诗善词。 《花间集》收其词55首，全部写男女艳情。",
    "id": 314,
    "name": "顾夐",
    "star": 0
  },
  "star": 1,
  "tags": []
}