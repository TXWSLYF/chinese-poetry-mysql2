{
  "content": "一事不经营，孤峰长老情。惟餐橡子饼，爱说道君兄。 \n池藕香狸掘，山神白日行。又闻行脚也，何处化群生。 \n自昔寻师日，颠峰绝顶头。虽闻不相似，特地使人愁。 \n庭树雪摧残，上有白獮猴。大哉法中龙，去去不可留。 \n常思将道者，高论地炉傍。迂谈无世味，夜深山木僵。 \n下山遭离乱，多病惟深藏。一别三十年，烟水空茫茫。 \n石霜既顺世，吾师亦不住。杉桂有猩猩，糠秕无句句。 \n土肥多孟蕨，道老如婴孺。莫比优昙花，斯人更难遇。 \n百千万亿偈，共他勿交涉。所以那老人，密传与迦叶。 \n吾师得此法，不论劫不劫。去矣不可留，无踪若为蹑。",
  "dynasty": "唐代",
  "id": 44160,
  "name": "闻无相道人顺世五首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}