{
  "content": "骄虏初南下，烟尘暗国中。独召李将军，夜开甘泉宫。 \n一身许明主，万里总元戎。霜甲卧不暖，夜半闻边风。 \n胡天早飞雪，荒徼多转蓬。寒云覆水重，秋气连海空。 \n金鞍谁家子，上马鸣角弓。自是幽并客，非论爱立功。",
  "dynasty": "唐代",
  "id": 9768,
  "name": "塞下曲",
  "poet": {
    "desc": "薛奇童，唐朝诗人，时任大理司直。现存诗七首。据传，薛奇童相貌平凡。脸呈圆形，眉毛较浓，眼睛较小。",
    "id": 2469,
    "name": "薛奇童",
    "star": 0
  },
  "star": 1,
  "tags": []
}