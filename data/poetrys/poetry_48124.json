{
  "content": "田家樵采去，\n薄暮方来归。\n还闻稚子说，\n有客款柴扉。\n傧从皆珠玳，\n裘马悉轻肥。\n轩盖照墟落，\n传瑞生光辉。\n疑是徐方牧，\n既是复疑非。\n思旧昔言有，\n此道今已微。\n物情弃疵贱，\n何独顾衡闱。\n恨不具鸡黍，\n得与故人挥。\n怀情徒草草，\n泪下空霏霏。\n寄书云间雁，\n为我西北飞。",
  "dynasty": "南北朝",
  "id": 48124,
  "name": "赠张徐州谡",
  "poet": {
    "desc": "范云（451～503年），字彦龙，南乡舞阴（今河南泌阳县西北）人，南朝文学家。范缜从弟，子范孝才。",
    "id": 696,
    "name": "范云",
    "star": 0
  },
  "star": 2,
  "tags": []
}