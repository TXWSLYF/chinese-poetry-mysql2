{
  "content": "青衿七十榜三年，建礼含香次第迁。珠彩下连星错落， \n桂花曾对月婵娟。玉经磨琢多成器，剑拔沈埋更倚天。 \n应念衔恩最深者，春来为寿拜尊前。",
  "dynasty": "唐代",
  "id": 37735,
  "name": "上裴侍郎",
  "poet": {
    "desc": "王涣（859--901），唐文学家。字文吉。太原（今属山西）人。中和、光启中，佐滑州王铎、京兆郑延昌幕掌笺奏。大顺二年（891）登进士第。",
    "id": 999,
    "name": "王涣",
    "star": 0
  },
  "star": 1,
  "tags": []
}