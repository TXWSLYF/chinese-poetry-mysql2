{
  "content": "自翦青莎织雨衣，南峰烟火是柴扉。莱妻早报蒸藜熟， \n童子遥迎种豆归。鱼下碧潭当镜跃，鸟还青嶂拂屏飞。 \n花时未免人来往，欲买严光旧钓矶。 \n尚平多累自归难，一日身闲一日安。山径晓云收猎网， \n水门凉月挂鱼竿。花间酒气春风暖，竹里棋声暮雨寒。 \n三顷水田秋更熟，北窗谁拂旧尘冠。",
  "dynasty": "唐代",
  "id": 28336,
  "name": "村舍二首",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}