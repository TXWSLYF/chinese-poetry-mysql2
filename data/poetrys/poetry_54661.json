{
  "content": "鸾镜愁添眉黛，罗裙瘦减腰肢。一回见了一回病，弹指误佳期。 \n醉里懵腾泪洗，梦中著摸魂飞。一春多少闲风雨，亭院落花时。",
  "dynasty": "宋代",
  "id": 54661,
  "name": "乌夜啼",
  "poet": {
    "desc": "李石。少负才名，既登第，任大学博士，出主石室，就学者如云。蜀学之盛，古今鲜俪。后卒成都，时作山水小笔，风调远俗。卒年七十外。",
    "id": 1199,
    "name": "李石",
    "star": 0
  },
  "star": 1,
  "tags": []
}