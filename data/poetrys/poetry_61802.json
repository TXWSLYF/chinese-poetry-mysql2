{
  "content": "万里长淮北，青是汉时山。几年壁垒相望，高枕度春闲。不道草庐家杰，手袖伊吾长剑，驰志在楼兰。钟鼓令秋肃，毡罽胆冰寒。 \n诗书帅，金横带，玉为鞍。天生如结数辈，虏岂易江南。京索成皋此际，东郭韩卢俱困，故老正争看。琳檄未能草，冯铗直空弹。",
  "dynasty": "宋代",
  "id": 61802,
  "name": "水调歌头（和吴鹤林舍人送杨帅韵）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}