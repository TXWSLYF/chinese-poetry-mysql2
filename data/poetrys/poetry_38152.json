{
  "content": "池阁初成眼豁开，眼前霁景属微才。试攀檐果猿先见， \n才把渔竿鹤即来。修竹已多犹可种，艳花虽少不劳栽。 \n南昌一榻延徐孺，楚国千钟逼老莱。未称执鞭奔紫陌， \n惟宜策杖步苍苔。笼禽岂是摩霄翼，润木元非涧下材。 \n鉴己每将天作镜，陶情常以海为杯。和君诗句吟声大， \n虫豸闻之谓蛰雷。",
  "dynasty": "唐代",
  "id": 38152,
  "name": "和友人见题山居水阁八韵",
  "poet": {
    "desc": "杜荀鹤(846～904)，唐代诗人。字彦之，号九华山人。汉族，池州石埭（今安徽石台）人。大顺进士，以诗名，自成一家，尤长于宫词。官至翰学士知制造。大顺二年，第一人擢第，复还旧山。宣州田頵遣至汴通好，朱全忠厚遇之，表授翰林学士、主客员外郎、知制诰。恃势侮易缙绅，众怒，欲杀之而未及。天祐初卒。自序其文为《唐风集》十卷，今编诗三卷。事迹见孙光宪《北梦琐言》、何光远《鉴诫录》、《旧五代史·梁书》本传、《唐诗纪事》及《唐才子传》。",
    "id": 291,
    "image": "https://raw.githubusercontent.com/hujiaweibujidao/poetry/master/image/image_291.jpg",
    "name": "杜荀鹤",
    "star": 0
  },
  "star": 1,
  "tags": []
}