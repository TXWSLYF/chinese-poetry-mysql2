{
  "content": "扬雄词赋举天闻，万里油幢照塞云。 \n仆射峰西几千骑，一时迎著汉将军。 \n旌旗杳杳雁萧萧，春尽穷沙雪未消。 \n料得坚昆受宣后，始知公主已归朝。 \n虽言穷北海云中，属国当时事不同。 \n九姓如今尽臣妾，归期那肯待秋风。 \n牢山望断绝尘氛，滟滟河西拂地云。 \n谁见鲁儒持汉节，玉关降尽可汗军。 \n山川险易接胡尘，秦汉图来或未真。 \n自此尽知边塞事，河湟更欲托何人。 \n秦皇无策建长城，刘氏仍穷北路兵。 \n若遇单于旧牙帐，却应伤叹汉公卿。",
  "dynasty": "唐代",
  "id": 30010,
  "name": "送从翁中丞奉使黠戛斯六首",
  "poet": {
    "desc": "赵嘏 , 字承佑， 楚州山阳(今江苏省淮安市楚州区)人， 约生于宪宗元和元年(806). 年轻时四处游历， 大和七年预省试进士下第， 留寓长安多年， 出入豪门以干功名， 其间似曾远去岭表当了几年幕府。 后回江东, 家于润州(今镇江). 会昌四年进士及第, 一年后东归。 会昌末或大中初复往长安， 入仕为渭南尉。 约宣宗大中六、七年(852、853)卒于任上。 存诗二百多首， 其中七律、七绝最多且较出色。",
    "id": 10,
    "image": "https://raw.githubusercontent.com/hujiaweibujidao/poetry/master/image/image_10.jpg",
    "name": "赵嘏",
    "star": 0
  },
  "star": 1,
  "tags": []
}