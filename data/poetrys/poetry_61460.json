{
  "content": "大道无名，金丹有验，工夫片时。似婴儿娇俊，不离门户，盈盈姹女，缓步深帏。二八当年，黄婆匹配，隔碍潜通势似危。须臾见，见灵明宝藏，一点星飞。 \n其时。似执躬圭。深保护阴阳造化儿。转南辰北斗，回风混合，雷轰雨骤，只许天知。梦幻浮生，天长地久，云路著鞭休要迟。金不坏，合朋合德，三教同归。",
  "dynasty": "宋代",
  "id": 61460,
  "name": "沁园春（和吕洞宾）",
  "poet": {
    "desc": "夏元鼎[约公元1201年前后在世]字宗禹，永嘉（今浙江永嘉）人。南宋时期人。",
    "id": 1144,
    "name": "夏元鼎",
    "star": 0
  },
  "star": 2,
  "tags": []
}