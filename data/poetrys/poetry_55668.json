{
  "content": "移商换羽。花底流莺语。唱彻秦娥君且住。肠断能消几许。 \n劝觥斜注微波。真情著在谁那。只怕如今归去，酒醒无奈愁何。",
  "dynasty": "宋代",
  "id": 55668,
  "name": "清平乐（赠歌者）",
  "poet": {
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。",
    "id": 296,
    "name": "袁去华",
    "star": 0
  },
  "star": 1,
  "tags": []
}