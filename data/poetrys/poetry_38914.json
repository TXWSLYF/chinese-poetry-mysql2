{
  "content": "已表隋珠各自携，更从琼殿立丹梯。九华灯作三条烛， \n万乘君悬四首题。灵凤敢期翻雪羽，洞箫应或讽金闺。 \n明朝莫惜场场醉，青桂新香有紫泥。 \n六曹三省列簪裾，丹诏宣来试士初。不是玉皇疑羽客， \n要教金榜带天书。词臣假寐题黄绢，宫女敲铜奏子虚。 \n御目四篇酬九百，敢从灯下略踌躇。",
  "dynasty": "唐代",
  "id": 38914,
  "name": "御试二首",
  "poet": {
    "desc": "黄滔（840～911），字文江，莆田城内前埭（今荔城区东里巷）人，晚唐五代著名的文学家，被誉为“福建文坛盟主”、闽中“文章初祖”。《四库全书》收《黄御史集》10卷，附录1卷。",
    "id": 2328,
    "image": "https://raw.githubusercontent.com/hujiaweibujidao/poetry/master/image/image_2328.jpg",
    "name": "黄滔",
    "star": 0
  },
  "star": 1,
  "tags": []
}