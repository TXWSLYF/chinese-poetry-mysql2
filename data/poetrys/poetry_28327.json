{
  "content": "病移岩邑称闲身，何处风光贳酒频。溪柳绕门彭泽令， \n野花连洞武陵人。娇歌自驻壶中景，艳舞长留海上春。 \n早晚高台更同醉，绿萝如帐草如茵。",
  "dynasty": "唐代",
  "id": 28327,
  "name": "移摄太平寄前李明府",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}