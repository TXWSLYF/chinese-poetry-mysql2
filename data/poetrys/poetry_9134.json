{
  "content": "龙池宫里上皇时，罗衫宝带香风吹。满朝豪士今已尽， \n欲话旧游人不知。白沙亭上逢吴叟，爱客脱衣且沽酒。 \n问之执戟亦先朝，零落难艰却负樵。亲观文物蒙雨露， \n见我昔年侍丹霄。冬狩春祠无一事，欢游洽宴多颁赐。 \n尝陪月夕竹宫斋，每返温泉灞陵醉。星岁再周十二辰， \n尔来不语今为君。盛时忽去良可恨，一生坎壈何足云。",
  "dynasty": "唐代",
  "id": 9134,
  "name": "白沙亭逢吴叟歌",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}