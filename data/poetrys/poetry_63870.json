{
  "content": "办一枝藤，蜡一双屐，纵步翠微深处。无限芳心，付与蜂媒蝶侣。红堆里、杏脸匀妆，翠围外、柳腰娇舞。有吟翁、热恼心肠，肯拈出、美成佳句。 \n九十光阴箭过，趁取芳晴追逐，春风杖屦。消得几番，风和雨、春归去。怅莺老、对景多愁，倩燕语、苦留难住。秋千影里送斜阳，梨花深院宇。",
  "dynasty": "宋代",
  "id": 63870,
  "name": "绮罗香（和百里春暮游南山）",
  "poet": {
    "id": 0,
    "name": "赵必{王象}",
    "star": 0
  },
  "star": 1,
  "tags": []
}