{
  "content": "寂寥守寒巷，幽独卧空林。松竹生虚白，阶庭横古今。 \n郁蒸炎夏晚，栋宇閟清阴。轩窗交紫霭，檐户对苍岑。 \n凤蕴仙人箓，鸾歌素女琴。忘机委人代，闭牖察天心。 \n蛱蝶怜红药，蜻蜓爱碧浔。坐观万象化，方见百年侵。 \n扰扰将何息，青青长苦吟。愿随白云驾，龙鹤相招寻。",
  "dynasty": "唐代",
  "id": 4206,
  "name": "南山家园林木交映盛夏五月幽然清凉独坐思远率成十韵",
  "poet": {
    "desc": "陈子昂（约公元661～公元702），唐代文学家，初唐诗文革新人物之一。字伯玉，汉族，梓州射洪(今属四川)人。因曾任右拾遗，后世称为陈拾遗。光宅进士，历仕武则天朝麟台正字、右拾遗。解职归乡后受人所害，忧愤而死。其存诗共100多首，其中最有代表性的是《感遇》诗38首，《蓟丘览古赠卢居士藏用》7首和《登幽州台歌》。",
    "id": 12,
    "image": "https://raw.githubusercontent.com/hujiaweibujidao/poetry/master/image/image_12.jpg",
    "name": "陈子昂",
    "star": 0
  },
  "star": 6,
  "tags": []
}