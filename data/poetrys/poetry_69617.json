{
  "content": "道院中碧桃\n翠蛾恨谁？青鸾信迟，题诗记清明日。泪弹红雨笑邻姬，同立苍苔地。萼绿仙人，玄都观里，怪刘郎不记得。今春又归，花能几回？且自吹笙醉。\n访九皋使君\n槿篱，傍水，楼与青山对。一庭香雪糁荼蘼，松下溪童睡。净地留题，柴门还闭，笼开鹤自飞。看梅，未回，多管向西湖醉。\n春思\n菱花破两边，瑶琴断四弦，恩又翻成怨。黄云孤雁褪花钿，羞掩双鸾扇。归燕年年，离恨绵绵，又西湖拜扫天。寺前，上船，试照我伤春面。",
  "dynasty": "元代",
  "id": 69617,
  "name": "【中吕】朝天子_道院中碧桃",
  "poet": {
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。",
    "id": 394,
    "image": "https://raw.githubusercontent.com/hujiaweibujidao/poetry/master/image/image_394.jpg",
    "name": "张可久",
    "star": 0
  },
  "star": 1,
  "tags": []
}