{
  "content": "并湖游冶路。垂冶万柳，麹尘笼雾。草色将春，离思暗伤南浦。旧日愔愔坊陌，尚想得、画楼窗户。成远阻。凤笺空寄，燕梁何许。 \n凄凉瘦损文园，记翠筦联吟，玉壶通语。事逐征鸿，几度悲欢休数。莺醉乱花深里，悄难替、愁人分诉。空院宇。东风晚来吹雨。",
  "dynasty": "宋代",
  "id": 66705,
  "name": "玉漏迟（和赵立之）",
  "poet": {
    "desc": "表民字逢吉，号玉溪，师子，东鲁（今山东省泛称）人。寓居临海。有玉溪吟稿。",
    "id": 3148,
    "name": "林表民",
    "star": 0
  },
  "star": 1,
  "tags": []
}