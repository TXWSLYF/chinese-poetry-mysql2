{
  "content": "如面诚非一，深心岂易知。入秦书十上，投楚岁三移。 \n和玉翻为泣，齐竽或滥吹。周行虽有寘，殷鉴在前规。 \n寅亮推多士，清通固赏奇。病诸方号哲，敢相反成疵。 \n冬日承馀爱，霜云喜暂披。无令见瞻后，回照复云疲。",
  "dynasty": "唐代",
  "id": 42268,
  "name": "人不易知",
  "poet": {
    "desc": "生卒年、籍贯皆不详。德宗建中元年(780)登进士第，其余不详。事见《文苑英华》卷一八九省试州府试诗，参张忱石《〈全唐诗〉无世次作者考索》。《全唐诗》存诗1首。",
    "id": 1527,
    "name": "郑昉",
    "star": 0
  },
  "star": 1,
  "tags": []
}