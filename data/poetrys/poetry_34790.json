{
  "content": "得水蛟龙失水鱼，此心相对两何如。敢辞今日须行卷， \n犹喜他年待荐书。松桂也应情未改，萍蓬争奈迹还疏。 \n春风不见寻花伴，遥向青云泥子虚。",
  "dynasty": "唐代",
  "id": 34790,
  "name": "贺友人及第",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}