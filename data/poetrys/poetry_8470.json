{
  "content": "家本紫云山，道风未沦落。沉怀丹丘志，冲赏归寂寞。 \n朅来游闽荒，扪涉穷禹凿。夤缘泛潮海，偃蹇陟庐霍。 \n凭雷蹑天窗，弄影憩霞阁。且欣登眺美，颇惬隐沦诺。 \n三山旷幽期，四岳聊所托。故人契嵩颍，高义炳丹雘。\n灭迹遗纷嚣，终言本峰壑。自矜林湍好，不羡朝市乐。 \n偶与真意并，顿觉世情薄。尔能折芳桂，吾亦采兰若。 \n拙妻好乘鸾，娇女爱飞鹤。提携访神仙，从此炼金药。",
  "dynasty": "唐代",
  "id": 8470,
  "name": "题嵩山逸人元丹丘山居",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 1,
  "tags": []
}