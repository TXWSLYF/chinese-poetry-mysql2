{
  "content": "延英面奉入春闱，亦选功夫亦选奇。在冶只求金不耗， \n用心空学秤无私。龙门变化人皆望，莺谷飞鸣自有时。 \n独喜至公谁是证，弥天上人与新诗。",
  "dynasty": "唐代",
  "id": 17993,
  "name": "广宣上人以诗贺放榜和谢",
  "poet": {
    "desc": "王涯〔唐〕（764～835））字广津，太原人。约生于唐代宗广德二年，卒于文宗太和九年，年约七十余岁。博学工文。梁肃异其才，荐于陆贽。贞元八年，（公元七九二年）擢进士，又举宏辞。再调蓝田尉。久之，以左拾遗为翰林学士，进起居舍人。元和时，累官中书侍郎，同中书门下平章事。穆宗立，出为剑南、东川节度使。文宗时，以吏部尚书代王播总盐铁，为政刻急，始变法，益其税以济用度，民生益困。",
    "id": 63,
    "name": "王涯",
    "star": 0
  },
  "star": 1,
  "tags": []
}