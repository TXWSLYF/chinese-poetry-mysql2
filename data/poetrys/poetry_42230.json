{
  "content": "积数归成闰，羲和职旧司。分铢标斗建，盈缩正人时。 \n节候潜相应，星辰自合期。寸阴宁越度，长历信无欺。 \n定向铜壶辨，还从玉律推。高明终不谬，委鉴本无私。",
  "dynasty": "唐代",
  "id": 42230,
  "name": "闰月定四时",
  "poet": {
    "desc": "生卒年、籍贯皆不详。德宗贞元十七年(801)登进士第。事迹见《登科记考》卷一五。《全唐诗》存诗1首。",
    "id": 1578,
    "name": "徐至",
    "star": 0
  },
  "star": 1,
  "tags": []
}