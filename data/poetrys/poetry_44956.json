{
  "content": "初宵飞霰急，竹树洒干轻。不是知音者，难教爱此声。 \n渐凌孤烛白，偏激苦心清。堪笑同文友，忘眠坐到明。",
  "dynasty": "唐代",
  "id": 44956,
  "name": "夜坐闻雪寄所知",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}