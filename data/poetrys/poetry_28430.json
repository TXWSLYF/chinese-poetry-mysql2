{
  "content": "骚人吟罢起乡愁，暗觉年华似水流。花满谢城伤共别， \n蝉鸣萧寺喜同游。前山月落杉松晚，深夜风清枕簟秋。 \n明日分襟又何处，江南江北路悠悠。",
  "dynasty": "唐代",
  "id": 28430,
  "name": "竹林寺别友人（一作与德玄别，一作李玄）",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 3,
  "tags": []
}