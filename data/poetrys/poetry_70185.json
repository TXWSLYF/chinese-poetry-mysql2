{
  "content": "和贯酸斋\n小诗，半纸，几个相思字。两行清泪破胭脂，镜里人独自。燕子莺儿，蜂媒蝶使，正春光明媚时。柳枝，翠丝，萦系煞心间事。\n席上有赠\n教坊，色长，曾侍宴丹墀上。可怜新燕妒新妆，高髻堆宫样，芍药多情，海棠无香，花不如窈窕娘。锦囊，乐章，分付向樽前唱。\n闺情\n与谁，画眉，猜破风流谜。铜驼巷里玉骢嘶，夜半归来醉。小意收拾，怪胆禁持，不识羞谁似你。自知，理亏，灯下和衣睡。\n在宴即事\n晚凉，桂香，人在西楼上。仙杯双捧玉鸳鸯，酒酽琼花酿。方响丁当，脆管悠扬，金钗十二行。留连醉乡，收拾夜场，更听云娥唱。\n游春\n花残锦机，口空玉杯，三月三十日。惜春滋味似别离，只欠离人泪。树底莺啼，欲留无计，伤心金缕衣。柳堤，翠微，懒把雕鞍系。\n碧澜湖上\n顺流，放舟，雪夜明如昼。碧澜湖上记曾游，白发新青山旧。仗酒浇愁，寒生吟袖，月明中十二楼。岸头，冻柳，相伴梅花瘦。\n开玄道院赏美蓉\n锦宫，半空，身世游仙梦。绣屏香冷玉芙蓉，露湿霓裳重。采药仙童，穿花丹凤，上金鳌十二峰。醉翁，驭风，同入桃源洞。\n看云楼上\n洞宾，道人，诗句苍苔晕。酒边呼我上昆仑，知有神仙分。凤翥山光，鸾鸣松韵，画图中身外身。与君，看云，咫尺蓬莱近。\n郊行卢使君索赋\n小屏，瘦影，又是年时病。提壶花外两三声，唤起寻芳兴。翠管银筝，一觞一咏，玉娉婷金字经。满城，月明，醉把雕鞍凭。\n夜坐寄芝田禅师\n桧屏，草亭，池面芙蕖净。夜来明月伴看经，只有寒山听。宝鼎香凝，铜瓶花影，井泉寒秋叶冷。冷冷水声，呦呦鹿鸣，写我林泉兴。\n都东池席上\n杏坛，药栏，满地香云散。仙宫深处更无山，只有桃花看。红雨斑斑，王珮珊珊，翠帘开明月寒。小鬟、递盏、合唱蓬莱慢。\n歌者诉梅\n水滨，探春，未得南枝信。一帘香梦卷梨云，渐觉寒香近。淡月黄昏，深雪前村，记年时曾见君。泪痕，渍粉，诉烟雨江南恨。\n湖上即席\n六桥，柳梢，青眼对春风笑。一川睛绿涨葡萄，梅影花颠倒。药灶云巢，千载寂寥，林逋仙去了。九皋，野鹤，伴我闲舒啸。\n冷泉亭上\n寺前。洞天，粉翠围屏面。隔溪疑是武陵源，树影参差见。石屋金仙，岩阿碧藓，湿云飞砚边。冷泉，看猿，摇落梅花片。\n过刘阮洞\n路傍，海棠，步步青丝障。碧桃流水满溪香，落日溪桥上。仙掌琼浆，玉杵玄霜，紫箫寒宿凤凰。阮郎，感伤，人不见春无恙。\n探梅\n水西，探梅，隔岸香风细。五云仙子六株衣，邀我花前醉。幺凤双飞，瑶阶如水，吹箫月下归。剡溪，路迷，雪夜重相会。",
  "dynasty": "元代",
  "id": 70185,
  "name": "【中吕】朝天子_和贯酸斋小",
  "poet": {
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。",
    "id": 394,
    "image": "https://raw.githubusercontent.com/hujiaweibujidao/poetry/master/image/image_394.jpg",
    "name": "张可久",
    "star": 0
  },
  "star": 1,
  "tags": []
}