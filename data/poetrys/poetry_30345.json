{
  "content": "南池寒色动，北陆岁阴生。薄薄流澌聚，漓漓翠潋平。 \n暗沾霜稍厚，回照日还轻。乳窦悬残滴，湘流减恨声。 \n即堪金井贮，会映玉壶清。洁白心虽识，空期饮此明。",
  "dynasty": "唐代",
  "id": 30345,
  "name": "府试水始冰",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 2,
  "tags": []
}