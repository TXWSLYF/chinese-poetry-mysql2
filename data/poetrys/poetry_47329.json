{
  "content": "儿家夫婿心容易，身又不来书不寄。闲庭独立鸟关关， \n争忍抛奴深院里¤ \n闷向绿纱窗下睡，睡又不成愁已至。今年却忆去年春， \n同在木兰花下醉。 \n日照玉楼花似锦，楼上醉和春色寝。绿杨风送小莺声， \n残梦不成离玉枕¤ \n堪爱晚来韶景甚，宝柱秦筝方再品。青蛾红脸笑来迎， \n又向海棠花下饮。 \n春早玉楼烟雨夜，帘外樱桃花半谢。锦屏香冷绣衾寒， \n怊怅忆君无计舍¤ \n侵晓鹊声来砌下，鸾镜残妆红粉罢。黛眉双点不成描， \n留待玉郎归日画。",
  "dynasty": "唐代",
  "id": 47329,
  "name": "木兰花",
  "poet": {
    "desc": "（896－971）益州（今四川成都人），在后蜀任职为中书舍人。据《宣和画谱》载，他事孟昶时历任翰林学士、门下侍郎同平章事，随孟昶降宋后，授为散骑常侍，工诗文，特别长于词，又善长笛，是花间派重要作家。",
    "id": 175,
    "image": "https://raw.githubusercontent.com/hujiaweibujidao/poetry/master/image/image_175.jpg",
    "name": "欧阳炯",
    "star": 0
  },
  "star": 1,
  "tags": []
}