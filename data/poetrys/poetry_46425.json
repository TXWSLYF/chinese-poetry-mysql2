{
  "content": "东海十八子，八井唤三军。手持双白雀，头上戴紫云。 \n丁丑语甲子，深藏八堂里。何意坐堂里，中央有天子。 \n西北天火照，龙山昭童子。赤光连北斗，童子木上悬白幡。 \n胡兵纷纷满前后，拍手唱堂堂，驱羊向南走。 \n胡兵未济汉不整，治中都护有八井。 \n兴伍伍，仁义行武。得九九，得声名。童子木底百丈水， \n东家井里五色星。我语不可信，问取卫先生。 \n戌亥君臣乱，子丑破城隍。寅卯如欲定，龙蛇伏四方。 \n十八成男子，洪水主刀傍。市朝义归政，人宁俱不荒。 \n人言有恒性，也复道非常。为君好思量，何□□禹汤。 \n桃源花□□，李树起堂堂。只看寅卯岁，深水没黄杨。",
  "dynasty": "唐代",
  "id": 46425,
  "name": "劝进疏引谶",
  "poet": {
    "id": 0,
    "name": "佚名",
    "star": 0
  },
  "star": 1,
  "tags": []
}