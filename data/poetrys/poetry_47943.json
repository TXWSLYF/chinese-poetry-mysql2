{
  "content": "北山有鸱，\n不洁其翼。\n飞不正向，\n寝不定息。\n饥则木览，\n饱则泥伏。\n饕餮贪污，\n臭腐是食。\n填肠满嗉，\n嗜欲无极。\n长鸣呼凤，\n谓凤无德。\n凤之所趋，\n与子异域。\n永从此诀，\n各自努力。",
  "dynasty": "两汉",
  "id": 47943,
  "name": "与刘伯宗绝交诗",
  "poet": {
    "desc": "朱穆（100～163）字公叔，一字文元，东汉南阳郡宛（今河南南阳市）人，丞相朱晖之孙。初举孝廉。顺帝末，大将军梁冀使典兵事。桓帝时任侍御史。感时俗浇薄，作《崇厚论》、《绝交论》。永兴初，出任冀州刺史，镇压起事灾民。后触犯宦官，罚作刑徒，因千人上书为之鸣不平，赦归。居乡数年，复拜尚书。上书请除宦官未成，忧愤死。",
    "id": 1902,
    "image": "https://raw.githubusercontent.com/hujiaweibujidao/poetry/master/image/image_1902.jpg",
    "name": "朱穆",
    "star": 0
  },
  "star": 10,
  "tags": []
}