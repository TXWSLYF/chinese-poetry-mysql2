{
  "content": "七十人稀，尝记得、少陵旧语。谁知道、五园庵主，寿今如许。书底青瞳如月样，镜中黑鬓无双处。与人间、世味不相投，神仙侣。 \n文汉史，诗唐句。字晋帖，碑周鼓。这千年勋业，一年一部。晔晔紫芝商隐皓，猗猗绿竹淇瞻武。问先生、何处更高歌，凭椿树。",
  "dynasty": "宋代",
  "id": 67186,
  "name": "满江红（寿大山兄）",
  "poet": {
    "desc": "萧泰来，字则阳，一说字阳山，号小山。宋代诗人，临江（今四川忠县）人。绍定二年（1229）进士。宝祐元年（1253），自起居郎出守隆兴府。又曾为御史。著有《小山集》。存词二首。",
    "id": 1148,
    "image": "https://raw.githubusercontent.com/hujiaweibujidao/poetry/master/image/image_1148.jpg",
    "name": "萧泰来",
    "star": 0
  },
  "star": 1,
  "tags": []
}