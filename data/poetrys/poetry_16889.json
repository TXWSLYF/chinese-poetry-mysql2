{
  "content": "玉醴宴嘉节，拜恩欢有馀。煌煌菊花秀，馥馥萸房舒。 \n白露秋稼熟，清风天籁虚。和声度箫韶，瑞气深储胥。 \n百辟皆醉止，万方今宴如。宸衷在化成，藻思焕琼琚。 \n微臣徒窃抃，岂足歌唐虞。",
  "dynasty": "唐代",
  "id": 16889,
  "name": "奉和圣制重阳日中外同欢以诗言志因示百僚",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 2,
  "tags": []
}