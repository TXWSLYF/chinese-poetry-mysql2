{
  "content": "十五小家女，双鬟人不如。蛾眉暂一见，可直千金馀。 \n自从得向蓬莱里，出入金舆乘玉趾。梧桐树上春鸦鸣， \n晓伴君王犹未起。莫道君恩长不休，婕妤团扇苦悲秋。 \n君看魏帝邺都里，惟有铜台漳水流。",
  "dynasty": "唐代",
  "id": 9896,
  "name": "古兴",
  "poet": {
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。",
    "id": 760,
    "name": "李嘉祐",
    "star": 0
  },
  "star": 1,
  "tags": []
}