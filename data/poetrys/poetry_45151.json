{
  "content": "已得浮生到老闲，且将新句拟玄关。自知清兴来无尽， \n谁道淳风去不还。三百正声传世后，五千真理在人间。 \n此心终待相逢说，时复登楼看暮山。",
  "dynasty": "唐代",
  "id": 45151,
  "name": "咏怀寄知己",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}