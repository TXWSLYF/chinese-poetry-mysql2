{
  "content": "谁将织女机头练，贴出青山碧云面。造化工夫不等闲， \n剪破澄江凝一片。怪来洞口流呜咽，怕见三冬昼飞雪。 \n石镜无光相对愁，漫漫顶上沉秋月。争得阳乌照山北， \n放出青天豁胸臆。黛花新染插天风，蓦吐中心烂银色。 \n五月六月暑云飞，阁门远看澄心机。参差碎碧落岩畔， \n梅花乱摆当风散。",
  "dynasty": "唐代",
  "id": 46817,
  "name": "庐山瀑布",
  "poet": {
    "desc": "张碧，字太碧，唐末诗人，里居及生卒年均不详。屡举进士不第，寄情诗酒，慕李太白之高致，其诗风受李白、李贺、贯休影响较深。擅长古风，多抨击黑暗现实，同情人民疾苦，有《张碧歌诗集》一卷。其子张瀛，亦擅诗，事五代南汉，官至曹郎。旧说张碧为唐德宗贞元中人，孟郊推重其诗，当误。 参陈尚君《张碧生活时代考》（载《文学遗产》1992年第3期），另参《唐才子传校笺》第五册第223页。",
    "id": 2779,
    "name": "张碧",
    "star": 0
  },
  "star": 3,
  "tags": []
}