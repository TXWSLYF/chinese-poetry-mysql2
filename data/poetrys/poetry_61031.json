{
  "content": "京辇相逢，忆茂陵临御，俱诣天官。绛纱玉斧咫尺，先引头班。桃花满观，与贞元、朝士同看。归骑晚，春城笳吹，冶游侵晓方还。 \n回首龙髯何在，漫共谈前事，泪洒桥山。谁怜白头柱史，独出函关。君如春柳，到而今、也带苍颜。凭寄语，江州司马，琵瑟且止休弹。",
  "dynasty": "宋代",
  "id": 61031,
  "name": "汉宫春（呈张别驾）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}