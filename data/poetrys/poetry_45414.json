{
  "content": "九冬三十夜，寒与暖分开。坐到四更后，身添一岁来。 \n鱼灯延腊火，兽炭化春灰。青帝今应老，迎新见几回。",
  "dynasty": "唐代",
  "id": 45414,
  "name": "除夜（一作尚颜诗）",
  "poet": {
    "desc": "[唐]（约公元八九六年前后在世）俗姓、里居、生卒年均不详，约唐昭宗乾宁中前后在世。居屏风岩。与沈彬为诗友。栖蟾所作诗，今存十二首。（见《全唐诗》）",
    "id": 772,
    "name": "栖蟾",
    "star": 0
  },
  "star": 1,
  "tags": []
}