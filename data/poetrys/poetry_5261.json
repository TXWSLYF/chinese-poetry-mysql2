{
  "content": "稽山碧湖上，势入东溟尽。烟景昼清明，九峰争隐嶙。 \n望中厌朱绂，俗内探玄牝。野老听鸣驺，山童拥行轸。 \n仙花寒未落，古蔓柔堪引。竹涧入山多，松崖向天近。 \n云从海天去，日就江村陨。能赋丘尝闻，和歌参不敏。 \n冥搜信冲漠，多士期标准。愿奉濯缨心，长谣反招隐。",
  "dynasty": "唐代",
  "id": 5261,
  "name": "和登会稽山",
  "poet": {
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。",
    "id": 910,
    "image": "https://raw.githubusercontent.com/hujiaweibujidao/poetry/master/image/image_910.jpg",
    "name": "孙逖",
    "star": 0
  },
  "star": 1,
  "tags": []
}