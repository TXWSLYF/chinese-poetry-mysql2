{
  "content": "皇皇上天。\n照临下土。\n集地之灵。\n降甘风雨。\n各得其所。\n庶物群生。\n各得其所。\n靡今靡古。\n维予一人某敬拜皇天之祜。\n薄薄之土。\n承天之神。\n兴甘风雨。\n庶卉百物。\n莫不茂者。\n既安且宁。\n维予一人某敬拜下土之灵。\n维某年某月上日。\n明光于上下。\n勤施于四方。\n旁作穆穆。\n惟予一人某敬拜迎于郊。\n以正月朔日迎日于东郊。",
  "dynasty": "先秦",
  "id": 47768,
  "name": "祭辞",
  "poet": {
    "id": 0,
    "name": "佚名",
    "star": 0
  },
  "star": 2,
  "tags": []
}