{
  "content": "天末家何许，津头客未归。柳梢绿暗早莺啼。蝴蝶不知春去、绕园飞。 \n选胜多游冶，当垆有丽姝。青翰载酒泛晴晖。不忍十分寥落、负花时。",
  "dynasty": "宋代",
  "id": 57460,
  "name": "南柯子",
  "poet": {
    "desc": "王炎（1137——1218）字晦叔，一字晦仲，号双溪，婺源（今属江西）人。一生著述甚富，有《读易笔记》、《尚书小传》、《礼记解》、《论 语解》、《孝圣解》、《老子解》、《春秋衍义》、《象数稽疑》、《禹贡辨》等，《全宋词》第 三册录其词五十二首。事迹见胡升《王大监传》（《新安文献志》卷六九）、 《宋史翼》卷二四，参《南宋馆阁续 录》卷八、九。",
    "id": 726,
    "image": "https://raw.githubusercontent.com/hujiaweibujidao/poetry/master/image/image_726.jpg",
    "name": "王炎",
    "star": 0
  },
  "star": 3,
  "tags": []
}