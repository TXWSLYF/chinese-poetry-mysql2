{
  "content": "独占龙冈部，深持虎节居。尽心敷吏术，含笑掩兵书。 \n礼饰华缨重，才牵雅制馀。茂阴延驿路，温液逗官渠。 \n南亩行春罢，西楼待客初。瓮头开绿蚁，砧下落红鱼。 \n牧伯风流足，輶轩若涩虚。今宵铃阁内，醉舞复何如。",
  "dynasty": "唐代",
  "id": 14024,
  "name": "奉使至邢州赠李八使君",
  "poet": {
    "desc": "窦牟（749－822）字贻周，扶风平陵（今陕西咸阳）人。贞元进士，历任留守判官。尚书都官郎中，泽州刺史，终国子司业。历河阳、昭义从事，检校水部郎中，赐绯，再为留守判官。入为都官郎中，出为泽州刺史，入为国子祭酒。长庆二年卒，时年七十四。子周余，大中年秘书监。",
    "id": 2265,
    "name": "窦牟",
    "star": 0
  },
  "star": 1,
  "tags": []
}