{
  "content": "霮zw蔽穹苍，冥濛自一方。当时消酷毒，随处有清凉。 \n著物声虽暴，滋农润即长。乍红萦急电，微白露残阳。 \n应祷尤难得，经旬甚不妨。吟听喧竹树，立见涨池塘。 \n众类声休出，群峰色尽藏。颓沱来洞壑，汗漫入潇湘。 \n下叶黎甿望，高袪旱暵光。幽斋飘卧簟，极浦洒归樯。 \n藓在阶从湿，花衰苑任伤。闲思济时力，歌咏发哀肠。",
  "dynasty": "唐代",
  "id": 44589,
  "name": "夏雨",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 5,
  "tags": []
}