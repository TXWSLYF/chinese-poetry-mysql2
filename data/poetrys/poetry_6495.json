{
  "content": "微风吹霜气，寒影明前除。落日未能别，萧萧林木虚。 \n愁烟闭千里，仙尉其何如。因送别鹤操，赠之双鲤鱼。 \n鲤鱼在金盘，别鹤哀有馀。心事则如此，请君开素书。",
  "dynasty": "唐代",
  "id": 6495,
  "name": "送楚十少府",
  "poet": {
    "desc": "常建(708-765)，唐代诗人，字号不详，有说是邢台人或说长安（今陕西西安）人，开元十五年与王昌龄同榜进士，长仕宦不得意，来往山水名胜，过着一个很长时期的漫游生活。后移家隐居鄂渚。大历中，曾任盱眙尉。",
    "id": 443,
    "image": "https://raw.githubusercontent.com/hujiaweibujidao/poetry/master/image/image_443.jpg",
    "name": "常建",
    "star": 0
  },
  "star": 1,
  "tags": []
}