{
  "content": "龙香熏被罗屏绕。任窗外、风儿峭。鸳枕梦回鸡唱晓。丫鬟惊笑，琼枝低亚，错认梅花老。 \n红炉兽炭装还倒。强梳洗、忙将黛眉扫。贪趁清欢争怕早。弓靴微湿，玉纤频袖，塑出狮儿好。",
  "dynasty": "宋代",
  "id": 61397,
  "name": "青玉案",
  "poet": {
    "desc": "［约公元1208年前后在世］字方叔，号芸窗，南徐（一作润州）人。生卒年均不详，约宋宁宗嘉定初前后在世。淳佑间，任句容令。宝佑中，为江东制置使参议、机宜文字。榘著有《芸窗词稿》一卷，《四库总目》传于世。",
    "id": 317,
    "name": "张榘",
    "star": 0
  },
  "star": 1,
  "tags": []
}