{
  "content": "一部周官，学间渊源，山齐得来。最雄姿直气，不涂脂粉，仙风道骨，不涴尘埃。万里青云，相期阔步，底事向天门折翼回。君知否，这白衣御史，卿相胚胎。 \n时人休用惊猜。机会到功名节节催。看蒲质易凋，何如松茂，菊花已老，须是梅开。万事何难，时来得做，且信天工次第排。从今去，愿径游璧水，直上兰台。",
  "dynasty": "宋代",
  "id": 68135,
  "name": "沁园春（送友人补太学）",
  "poet": {
    "desc": "姚勉（1216～1262），乳名二郎，学名冲，因避讳改名勉，字述之、成一，号蜚卿、飞卿，古天德乡（今江西宜丰县新庄镇）灵源村人。宋嘉定9年（1216）生，初生时，曾被弃之山野雪地，故其成年后自号“雪坡”以志不忘。",
    "id": 1585,
    "image": "https://raw.githubusercontent.com/hujiaweibujidao/poetry/master/image/image_1585.jpg",
    "name": "姚勉",
    "star": 0
  },
  "star": 3,
  "tags": []
}