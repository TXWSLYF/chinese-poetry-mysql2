{
  "content": "美人开池北堂下，拾得宝钗金未化。凤凰半在双股齐， \n钿花落处生黄泥。当时堕地觅不得，暗想窗中还夜啼。 \n可知将来对夫婿，镜前学梳古时髻。莫言至死亦不遗， \n还似前人初得时。",
  "dynasty": "唐代",
  "id": 15753,
  "name": "开池得古钗",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}