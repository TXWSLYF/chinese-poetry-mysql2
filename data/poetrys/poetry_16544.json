{
  "content": "登岩已寂历，绝顶更岧峣.响像如天近，窥临与世遥。 \n悠然畅心目，万虑一时销。 \n圣游本无迹，留此示津梁。架险知何适，遗名但不亡。 \n只今成佛宇，化度果难量。 \n二仙行自适，日月徒迁徙。不语寄手谈，无心引樵子。 \n蒙分一丸药，相偶穷年祀。 \n仙山习禅处，了知通李释。昔作异时人，今成相对寂。 \n便是不二门，自生瞻仰意。",
  "dynasty": "唐代",
  "id": 16544,
  "name": "游烂柯山",
  "poet": {
    "desc": "薛戎，字元夫，河中宝鼎人。少有学术，不求闻达，居于毗陵之阳羡山。年余四十，不易其操。江西观察使李衡辟为从事，使者三返方应。故相齐映代衡，又留署职，府罢归山。福建观察使柳冕表为从事，累月，转殿中侍御史。会泉州阙刺史，冕署戎权领州事。",
    "id": 983,
    "name": "薛戎",
    "star": 0
  },
  "star": 1,
  "tags": []
}