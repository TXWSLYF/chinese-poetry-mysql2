{
  "content": "松竹去名岳，衡茅思旧居。山君水上印，天女月中书。 \n旧秩芸香在，空奁药气馀。褐衣宽易揽，白发少难梳。 \n病柳伤摧折，残花惜扫除。忆巢同倦鸟，避网甚跳鱼。 \n阮巷惭交绝，商岩愧迹疏。与君非宦侣，何日共樵渔。",
  "dynasty": "唐代",
  "id": 16833,
  "name": "使院忆山中道侣，兼怀李约",
  "poet": {
    "desc": "崔备（747－816），字顺之。许州（今河南许昌）人。唐德宗建中二年（781）辛酉科崔元翰榜进士第三人。曾任工部尚书。唐宪宗元和六年（811）任礼部员外郎，终工部郎中。唐朝建中进士第，为西川节度使判官，终工部郎中。诗六首。",
    "id": 2580,
    "name": "崔备",
    "star": 0
  },
  "star": 1,
  "tags": []
}