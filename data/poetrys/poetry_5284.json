{
  "content": "议狱持邦典，临戎假宪威。风从阊阖去，霜入洞庭飞。 \n篁竹迎金鼓，楼船引绣衣。明年拜真月，南斗使星归。",
  "dynasty": "唐代",
  "id": 5284,
  "name": "送赵评事摄御史监军岭南",
  "poet": {
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。",
    "id": 910,
    "image": "https://raw.githubusercontent.com/hujiaweibujidao/poetry/master/image/image_910.jpg",
    "name": "孙逖",
    "star": 0
  },
  "star": 1,
  "tags": []
}