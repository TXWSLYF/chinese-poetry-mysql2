{
  "content": "阴云凝朔气，陇上正飞雪。四月草不生，北风劲如切。 \n朝来羽书急，夜救长城窟。道隘行不前，相呼抱鞍歇。 \n人寒指欲堕，马冻蹄亦裂。射雁旋充饥，斧冰还止渴。 \n宁辞解围斗，但恐乘疲没。早晚边候空，归来养羸卒。",
  "dynasty": "唐代",
  "id": 1379,
  "name": "相和歌辞。陇西行",
  "poet": {
    "desc": "长孙佐辅，唐，（约公元七九四年前后在世）字不详，朔方人。生卒年均不详，约唐德宗贞元中前后在世。累举进士不第，放荡不羁。弟公辅为吉州刺史，遂往依之。后终不仕。佐辅有诗集号古调集，《全唐诗》存其诗17首。",
    "id": 3083,
    "name": "长孙佐辅",
    "star": 0
  },
  "star": 2,
  "tags": []
}