{
  "content": "词赋名高身不闲，采衣如锦度函关。镜中鸾影胡威去， \n剑外花归卫玠还。秋浪远侵黄鹤岭，暮云遥断碧鸡山。 \n时人若问西游客，心在重霄鬓欲斑。",
  "dynasty": "唐代",
  "id": 28426,
  "name": "送段觉之西蜀结婚（一作送段觉之西川过婚礼后归觐）",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}