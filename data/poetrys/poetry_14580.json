{
  "content": "山头曈曈日将出，山下猎围照初日。前林有兽未识名， \n将军促骑无人声，潜形踠伏草不动，双雕旋转群鸦鸣。 \n阴方质子才三十，译语受词蕃语揖。舍鞍解甲疾如风， \n人忽虎蹲兽人立。欻然扼颡批其颐，爪牙委地涎淋漓。 \n既苏复吼拗仍怒，果协英谋生致之。拖自深丛目如电， \n万夫失容千马战。传呼贺拜声相连，杀气腾凌阴满川。 \n始知缚虎如缚鼠，败虏降羌生眼前。祝尔嘉词尔无苦， \n献尔将随犀象舞。苑中流水禁中山，期尔攫搏开天颜。 \n非熊之兆庆无极，愿纪雄名传百蛮。",
  "dynasty": "唐代",
  "id": 14580,
  "name": "腊日观咸宁王部曲娑勒擒豹歌",
  "poet": {
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。",
    "id": 583,
    "image": "https://raw.githubusercontent.com/hujiaweibujidao/poetry/master/image/image_583.jpg",
    "name": "卢纶",
    "star": 0
  },
  "star": 1,
  "tags": []
}