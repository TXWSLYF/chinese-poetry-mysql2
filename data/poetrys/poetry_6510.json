{
  "content": "西山第三顶，茅宇依双松。杳杳欲至天，云梯升几重。 \n莹魄澄玉虚，以求鸾鹤踪。逶迤非天人，执节乘赤龙。 \n旁映白日光，缥缈轻霞容。孤辉上烟雾，馀影明心胸。 \n愿与黄麒麟，欲飞而莫从。因寂清万象，轻云自中峰。 \n山暝学栖鸟，月来随暗蛩。寻空静馀响，袅袅云溪钟。",
  "dynasty": "唐代",
  "id": 6510,
  "name": "第三峰",
  "poet": {
    "desc": "常建(708-765)，唐代诗人，字号不详，有说是邢台人或说长安（今陕西西安）人，开元十五年与王昌龄同榜进士，长仕宦不得意，来往山水名胜，过着一个很长时期的漫游生活。后移家隐居鄂渚。大历中，曾任盱眙尉。",
    "id": 443,
    "image": "https://raw.githubusercontent.com/hujiaweibujidao/poetry/master/image/image_443.jpg",
    "name": "常建",
    "star": 0
  },
  "star": 2,
  "tags": []
}