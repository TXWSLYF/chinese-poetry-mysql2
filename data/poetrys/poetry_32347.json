{
  "content": "入境当春务，农蚕事正殷。逢溪难饮马，度岭更劳人。 \n想取烝黎泰，无过赋敛均。不知成政后，谁是得为邻。 \n维舟绿溪岸，绕郡白云峰。将幕连山起，人家向水重。 \n短才无独见，长策未相逢。所幸分尧理，烝民悉可封。",
  "dynasty": "唐代",
  "id": 32347,
  "name": "之任建安渌溪亭偶作二首",
  "poet": {
    "desc": "李频（818—876），字德新，唐大中元年(847)，唐寿昌长汀源人（今建德李家镇）葬于永乐(今李家)，唐代后期诗人。幼读诗书，博览强记，领悟颇多。寿昌县令 穆君 游灵栖洞，即景吟诗：“一径入双崖，初疑有几家。行穷人不见，坐久日空斜”。得此四句后稍顿未续。时李频从行，续吟：“石上生灵笋，池中落异花。终须结茅屋，到此学餐霞。”穆君大为赞赏。但此诗根据史学家考证是李频本人所作。",
    "id": 1077,
    "image": "https://raw.githubusercontent.com/hujiaweibujidao/poetry/master/image/image_1077.jpg",
    "name": "李频",
    "star": 0
  },
  "star": 1,
  "tags": []
}