{
  "content": "西风淅淅。满眼芙蓉红欲滴。无限相思。百叠青山百曲溪。 \n凭谁说与。衣带别来宽几许。好片心肠。不道秋来早晚凉。",
  "dynasty": "宋代",
  "id": 60779,
  "name": "减字木兰花",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}