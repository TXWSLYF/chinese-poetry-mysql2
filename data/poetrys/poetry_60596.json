{
  "content": "小园花梢雨歇，浪羞泫。碧瓦光霁，罗幕香浮，莺啼燕语交加，是处池馆春遍。风外、认得笙歌近远。 \n醉魂半萦，夜酒吹未散。暗忆年时，正日赴、西池宴。笑携艳质，郢曲新声妙如剪。有愁容易排遣。",
  "dynasty": "宋代",
  "id": 60596,
  "name": "荔枝香",
  "poet": {
    "desc": "[约公元一一二二年前后在世]字不详，信安人。生卒年均不详，据况周颐考证，为“孝宗时人”。官舒州签判。其他事迹不详。千里会和周邦彦词，有和清真词一卷。《四库总目》或以杨泽民所和，合刻为三英集，傅於时。",
    "id": 2300,
    "name": "方千里",
    "star": 0
  },
  "star": 1,
  "tags": []
}