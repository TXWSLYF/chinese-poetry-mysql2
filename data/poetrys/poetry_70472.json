{
  "content": "春思\n一架残红褪舞裙，总是伤春。不似年时镜中人，瘦损，瘦损。\n春晚病起四首\n燕懒莺慵春几何？风雨蹉跎。柳眼花心尚情多，病可，病可。\n十二朱帘不上钩，懒倚妆楼。敛翠啼红为谁羞？问口，问口。\n燕子来时人未归，肯误佳期？一对灯花玉娥飞，报喜，报喜。\n四壁青灯酒半酣，病骨岩岩。无斤两腌臜担儿担，自揽，自揽。\n【毛氏池亭】\n云影天光乍有无，老树扶疏。万柄高荷小西湖，听雨，听雨。\n赋情\n柳阵花围云锦窝，一见情多。恨雨愁云病如何？为我，为我。\n歌者花花\n蜂蝶纷纷莺燕猜，喧满香街。一朵妖红为谁开？斗买，斗买。",
  "dynasty": "元代",
  "id": 70472,
  "name": "【双调】庆宣和_春思一架残",
  "poet": {
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。",
    "id": 394,
    "image": "https://raw.githubusercontent.com/hujiaweibujidao/poetry/master/image/image_394.jpg",
    "name": "张可久",
    "star": 0
  },
  "star": 1,
  "tags": []
}