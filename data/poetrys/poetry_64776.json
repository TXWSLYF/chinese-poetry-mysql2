{
  "content": "夕阳低户水当楼。风烟惨淡秋。乱云飞尽碧山留。寒沙卧海鸥。浑似画，只供愁。相看空泪流。故人如欲问安不。病来今白头。",
  "dynasty": "宋代",
  "id": 64776,
  "name": "摊破诉衷情（寄友）",
  "poet": {
    "desc": "蔡楠（？？～1170）字坚老，号云壑，南城（现属江西）人。生年不详，卒于宋孝宗乾道六年。工诗词，吕本中等常与之唱和。官宜春别驾。著有云壑隐居集三卷，词有浩歌集一卷，《文献通考》传于世。",
    "id": 2468,
    "name": "蔡楠",
    "star": 0
  },
  "star": 1,
  "tags": []
}