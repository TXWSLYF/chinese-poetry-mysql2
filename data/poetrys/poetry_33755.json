{
  "content": "一片轻帆背夕阳，望三峰拜七真堂。天寒夜漱云牙净， \n雪坏晴梳石发香。自拂烟霞安笔格，独开封检试砂床。 \n莫言洞府能招隐，会辗飙轮见玉皇。 \n壶中行坐可携天，何况林间息万缘。组绶任垂三品石， \n佩环从落四公泉。丹台已运阴阳火，碧简须雕次第仙。 \n想得雷平春色动，五芝烟甲又芊眠。 \n良常应不动移文，金醴从酸亦自醺。桂父旧歌飞绛雪， \n桐孙新韵倚玄云。春临柳谷莺先觉，曙醮芜香鹤共闻。 \n珍重双双玉条脱，尽凭三岛寄羊君。",
  "dynasty": "唐代",
  "id": 33755,
  "name": "和袭美江南道中怀茅山广文南阳博士三首次韵",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}