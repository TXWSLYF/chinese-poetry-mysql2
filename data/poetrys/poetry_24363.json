{
  "content": "结茅苍岭下，自与喧卑隔。况值雷雨晴，郊原转岑寂。 \n出门看反照，绕屋残溜滴。古路绝人行，荒陂响蝼蝈。 \n篱崩瓜豆蔓，圃坏牛羊迹。断续古祠鸦，高低远村笛。 \n喜闻东皋润，欲往未通屐。杖策试危桥，攀萝瞰苔壁。 \n邻翁夜相访，缓酌聊跂石。新月出污尊，浮云在巾舄。 \n常隳腐儒操，谬习经邦画。有待时未知，非关慕沮溺。",
  "dynasty": "唐代",
  "id": 24363,
  "name": "山居雨霁即事（一作长孙佐辅诗）",
  "poet": {
    "desc": "张碧，字太碧，唐末诗人，里居及生卒年均不详。屡举进士不第，寄情诗酒，慕李太白之高致，其诗风受李白、李贺、贯休影响较深。擅长古风，多抨击黑暗现实，同情人民疾苦，有《张碧歌诗集》一卷。其子张瀛，亦擅诗，事五代南汉，官至曹郎。旧说张碧为唐德宗贞元中人，孟郊推重其诗，当误。 参陈尚君《张碧生活时代考》（载《文学遗产》1992年第3期），另参《唐才子传校笺》第五册第223页。",
    "id": 2779,
    "name": "张碧",
    "star": 0
  },
  "star": 1,
  "tags": []
}