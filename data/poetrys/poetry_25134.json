{
  "content": "凌寒开涸沍，寝庙致精诚。色静澄三酒，光寒肃两楹。 \n形盐非近进，玉豆为潜英。礼自春分展，坚从北陆成。 \n藉茅心共结，出鉴水渐明。幸得来观荐，灵台一小生。",
  "dynasty": "唐代",
  "id": 25134,
  "name": "荐冰",
  "poet": {
    "desc": "陈至，元和四年及第。诗二首。",
    "id": 1447,
    "image": "https://raw.githubusercontent.com/hujiaweibujidao/poetry/master/image/image_1447.jpg",
    "name": "陈至",
    "star": 0
  },
  "star": 1,
  "tags": []
}