{
  "content": "青女飞花浓剪水。寒气霏微度窗纸。人间那得骨为帘，炉有麒麟尊有蚁。 \n笙簧冻涩闲纤指。香雾暖熏罗帐底。却教试作忽雷声，往往惊开桃与李。",
  "dynasty": "宋代",
  "id": 54920,
  "name": "玉楼春（雪中拥炉闻琵琶作）",
  "poet": {
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。",
    "id": 872,
    "image": "https://raw.githubusercontent.com/hujiaweibujidao/poetry/master/image/image_872.jpg",
    "name": "葛立方",
    "star": 0
  },
  "star": 1,
  "tags": []
}