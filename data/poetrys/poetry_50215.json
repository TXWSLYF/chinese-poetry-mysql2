{
  "content": "凄凉楚弄，行客肠曾断。涛卷秋容暗淮甸。去年时、还是今日孤舟，烟浪里，身与江云共远。 \n别来丹枕梦，几过沧洲，皓月而今为谁满。薄幸苦无端，误却婵娟，有人在、玉楼天半。最不愤、西风破帆来，甚时节，收拾望中心眼。",
  "dynasty": "宋代",
  "id": 50215,
  "name": "洞仙歌",
  "poet": {
    "desc": "刘弇（1048-1102）字伟明，号云龙，安福（今属江西）人。元丰进士。知嘉州峨眉县，改太学博士。元符中，进南郊大礼赋，除秘书省正字。徽宗时，改著作佐郎、实录检讨官。崇宁元年卒，年五十五。《宋史》有传。著有《龙云集》三十二卷，词有《彊村丛书》本《云龙先生乐府》一卷。",
    "id": 1257,
    "image": "https://raw.githubusercontent.com/hujiaweibujidao/poetry/master/image/image_1257.jpg",
    "name": "刘弇",
    "star": 0
  },
  "star": 1,
  "tags": []
}