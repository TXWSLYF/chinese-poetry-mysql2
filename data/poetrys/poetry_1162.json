{
  "content": "单于烽火动，都护去天涯。别赐黄金甲，亲临白玉墀。 \n塞垣须静谧，师旅审安危。定远条支宠，如今胜古时。 \n方见将军贵，分明对冕旒。圣恩如远被，狂虏不难收。 \n臣节唯期死，功勋敢望侯。终辞修里第，从此出皇州。 \n百里精兵动，参差便渡辽。如何好白日，亦照此天骄。 \n远树深疑贼，惊蓬迥似雕。凯歌何日唱，碛路共天遥。",
  "dynasty": "唐代",
  "id": 1162,
  "name": "横吹曲辞。入塞曲",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}