{
  "content": "五色如丝下碧空，片帆还绕楚王宫。文章已变南山雾， \n羽翼应抟北海风。春雪预呈霜简白，晓霞先染绣衣红。 \n十千沽酒留君醉，莫道归心似转蓬。",
  "dynasty": "唐代",
  "id": 28424,
  "name": "酬河中杜侍御重寄",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}