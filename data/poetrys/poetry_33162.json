{
  "content": "丈夫十八九，胆气欺韩彭。报仇不用剑，辅国不用兵。 \n以目为水鉴，以心作权衡。愿君似尧舜，能使天下平。 \n何必走马夸弓矢，然后致得人心争。",
  "dynasty": "唐代",
  "id": 33162,
  "name": "少年行",
  "poet": {
    "desc": "邵谒 唐（约公元860年前后在世）字不详，广东韶州翁源人。 唐代“岭南五才子”之一。 生卒年均不详，约唐懿宗咸通初前后在世。",
    "id": 418,
    "name": "邵谒",
    "star": 0
  },
  "star": 4,
  "tags": []
}