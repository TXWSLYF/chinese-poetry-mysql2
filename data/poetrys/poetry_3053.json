{
  "content": "六飞回玉辇，双树谒金仙。瑞鸟呈书字，神龙吐浴泉。 \n净心遥证果，睿想独超禅。塔涌香花地，山围日月天。 \n梵音迎漏彻，空乐倚云悬。今日登仁寿，长看法镜圆。",
  "dynasty": "唐代",
  "id": 3053,
  "name": "奉和幸三会寺应制",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}