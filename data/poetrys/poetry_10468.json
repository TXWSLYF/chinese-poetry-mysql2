{
  "content": "朔风飘胡雁，惨澹带砂砾。长林何萧萧，秋草萋更碧。 \n北里富熏天，高楼夜吹笛。焉知南邻客，九月犹絺绤。 \n长陵锐头儿，出猎待明发。騂弓金爪镝，白马蹴微雪。 \n未知所驰逐，但见暮光灭。归来悬两狼，门户有旌节。 \n漆有用而割，膏以明自煎。兰摧白露下，桂折秋风前。 \n府中罗旧尹，沙道尚依然。赫赫萧京兆，今为时所怜。 \n猛虎凭其威，往往遭急缚。雷吼徒咆哮，枝撑已在脚。 \n忽看皮寝处，无复睛闪烁。人有甚于斯，足以劝元恶。 \n朝逢富家葬，前后皆辉光。共指亲戚大，缌麻百夫行。 \n送者各有死，不须羡其强。君看束练去，亦得归山冈。",
  "dynasty": "唐代",
  "id": 10468,
  "name": "遣兴五首",
  "poet": {
    "desc": "杜甫（712－770），字子美，自号少陵野老，世称“杜工部”、“杜少陵”等，汉族，河南府巩县（今河南省巩义市）人，唐代伟大的现实主义诗人，杜甫被世人尊为“诗圣”，其诗被称为“诗史”。杜甫与李白合称“李杜”，为了跟另外两位诗人李商隐与杜牧即“小李杜”区别开来，杜甫与李白又合称“大李杜”。他忧国忧民，人格高尚，他的约1400余首诗被保留了下来，诗艺精湛，在中国古典诗歌中备受推崇，影响深远。759-766年间曾居成都，后世有杜甫草堂纪念。",
    "id": 474,
    "image": "https://raw.githubusercontent.com/hujiaweibujidao/poetry/master/image/image_474.jpg",
    "name": "杜甫",
    "star": 0
  },
  "star": 1,
  "tags": []
}