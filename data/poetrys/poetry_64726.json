{
  "content": "湖上秋来莲荡空。年华都付与，木芙蓉。采菱舟子两相逢。双媚靥，一笑与谁浓。 \n斜日落溟濛。鸳鸯飞起处，水无踪。望湖楼上两三峰。人不见，林外数声钟。",
  "dynasty": "宋代",
  "id": 64726,
  "name": "小重山",
  "poet": {
    "desc": "沈晦，钱塘（今浙江杭州）人，字元用，号胥山。生于宋神宗元丰七年（1084），卒于宋高宗绍兴十九年（1149）。宋徽宗宣和六年（1124）甲辰科状元。",
    "id": 2200,
    "image": "https://raw.githubusercontent.com/hujiaweibujidao/poetry/master/image/image_2200.jpg",
    "name": "沈晦",
    "star": 0
  },
  "star": 1,
  "tags": []
}