{
  "content": "三光回斗极，万骑肃钩陈。地若游汾水，畋疑历渭滨。 \n圆塘冰写镜，遥树露成春。弦奏鱼听曲，机忘鸟狎人。 \n筑岩思感梦，磻石想垂纶。落景摇红壁，层阴结翠筠。 \n素风纷可尚，玄泽蔼无垠。薄暮清笳动，天文焕紫宸。",
  "dynasty": "唐代",
  "id": 4886,
  "name": "奉和幸韦嗣立山庄侍宴应制",
  "poet": {
    "desc": "武平一，名甄，以字行，武则天族孙，颍川郡王载德子。博学，通《春秋》。后在时，畏祸不与事，隐嵩山，修浮屠法，屡诏不应。中宗复位，平一居母丧，迫召为起居舍人，乞终制，不许。景龙二年，兼修文馆直学士，迁考功员外郎。虽预宴游，尝因诗规戒。明皇初，贬苏州参军。徙金坛令。既谪，名亦不衰。开元末卒。诗一卷。",
    "id": 2208,
    "image": "https://raw.githubusercontent.com/hujiaweibujidao/poetry/master/image/image_2208.jpg",
    "name": "武平一",
    "star": 0
  },
  "star": 1,
  "tags": []
}