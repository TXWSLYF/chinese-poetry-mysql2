{
  "content": "紫绶尚书印，朱輧丞相车。登朝身许国，出阃将辞家。 \n不惮炎蒸苦，亲尝走集赊。选徒军有政，誓卒尔无哗。 \n帝乐风初起，王城日半斜。宠行流圣作，寅饯照台华。 \n骑历河南树，旌摇塞北沙。荣怀应尽服，严杀已先加。 \n业峻灵祇保，功成道路嗟。宁如凿空使，远致石榴花。",
  "dynasty": "唐代",
  "id": 7209,
  "name": "奉和圣制送张尚书巡边",
  "poet": {
    "desc": "王翰，唐代边塞诗人。字子羽，并州晋阳（今山西太原市）人，著名诗人。王翰这样一个有才气的诗人，其集不传。其诗载于《全唐诗》的，仅有14首。闻一多先生《唐诗大系》定王翰生卒年为公元687至726年，并未提出确切的材料依据。",
    "id": 45,
    "image": "https://raw.githubusercontent.com/hujiaweibujidao/poetry/master/image/image_45.jpg",
    "name": "王翰",
    "star": 0
  },
  "star": 3,
  "tags": []
}