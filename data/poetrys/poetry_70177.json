{
  "content": "群芳绽锦鲜，香逐东风软。莺簧转巧声，题起伤春怨。睹名园，杏障桃屏，\n桃屏上映着柳眉翠钿。天天，桃花窨约，恰似去年。因何去年、去年人不见，空\n蹙破两眉翠尖。奈奈山长永远，他在那里和谁两个欢欢喜喜？咱这思思想想，寻\n寻觅觅，欲待见他一面。\n　　【赚】离绪恹恹，奈少个人儿在眼前。空嗟怨，不知何日再团圆。泪涟涟，\n极目关山隔雾前，写下花笺谁与传？心事无告托，冤家直恁误人方便，怎生消遣。\n　　【满园春】南楼外雁翩翩，悄没个音信传。长空败叶飘飘舞，金风动，铁马\n儿声喧，纱窗外透银蟾。想杀人也天，盼杀人也天，短命冤家，音稀信杳，莫不\n误约盟言。\n　　【幺篇】彤云布，朔风起，遍长空柳花飘棉。几朵早梅开放蕊，销金帐共谁\n两个欢宴？独自个守炉边。想杀人也天，盼杀人也天，短命冤家，音稀信杳，莫\n不误约盟言。\n　　【余音】终须有日重相见，相见后依然欢宴，办炷明香谢天。",
  "dynasty": "元代",
  "id": 70177,
  "name": "【商调】字字锦",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}