{
  "content": "公归东里我西州。枫荻楚天秋。乌樯转首，暮云江树，落日沙头。 \n瞿唐此去风涛恶，宁愿贾胡留。明年春晚，松江笠泽，归约追游。",
  "dynasty": "宋代",
  "id": 61902,
  "name": "眼儿媚（和八窗叔韵送之）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}