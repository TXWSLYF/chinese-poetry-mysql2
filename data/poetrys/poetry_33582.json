{
  "content": "东南具区雄，天水合为一。高帆大弓满，羿射争箭疾。 \n时当暑雨后，气象仍郁密。乍如开雕笯，耸翅忽飞出。 \n行将十洲近，坐觉八极溢。耳目骇鸿濛，精神寒佶栗。 \n坑来斗呀豁，涌处惊嵯崒。嶮异拔龙湫，喧如破蛟室。 \n斯须风妥帖，若受命平秩。微茫诚端倪，远峤疑格笔。 \n巉巉见铜阙，左右皆辅弼。盘空俨相趋，去势犹横逸。 \n尝闻咸池气，下注作清质。至今涵赤霄，尚且浴白日。 \n又云构浮玉，宛与昆阆匹。肃为灵官家，此事难致诘。 \n才迎沙屿好，指顾俄已失。山川互蔽亏，鱼鸟空聱耴. \n何当授真检，得召天吴术。一一问朝宗，方应可谭悉。",
  "dynasty": "唐代",
  "id": 33582,
  "name": "奉和袭美太湖诗二十首。初入太湖",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}