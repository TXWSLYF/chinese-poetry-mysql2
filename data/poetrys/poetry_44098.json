{
  "content": "禅林蝉□落，地燥可生苔。好句慵收拾，清风作么来。 \n饼唯餐喜悦，社已得宗雷。还似山中日，柴门更不开。 \n松声高似瀑，药熟色如花。谁道全无病，时犹不在家。 \n山童舂菽粉，园叟送银瓜。谁访孙弘阁，谈玄到日斜。 \n气与非常合，常人争得知。直须穷到底，始是出家儿。 \n阁雀衔红粟，邻僧背古碑。只应王与谢，时有沃州期。",
  "dynasty": "唐代",
  "id": 44098,
  "name": "秋居寄王相公三首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}