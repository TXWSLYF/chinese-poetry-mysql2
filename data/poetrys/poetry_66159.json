{
  "content": "青灯听雨夜荒凉。归梦苦难长。坐想玉奁鸳锦，空馀臂粉衣香。 \n枕边共语，窗前执手，帘外啼妆。也是平生薄幸，须还几度思量。",
  "dynasty": "宋代",
  "id": 66159,
  "name": "朝中措",
  "poet": {
    "desc": "郭世模，字从范。与张孝祥交游，宋朝高宗绍兴二十九年（一一五九），曾与张孝祥同时被劾（ 《建炎以来系年要录》 卷一八三）。三十一年卒（《全宋词》 ）。",
    "id": 2077,
    "name": "郭世模",
    "star": 0
  },
  "star": 1,
  "tags": []
}