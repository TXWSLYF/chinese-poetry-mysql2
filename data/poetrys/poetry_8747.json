{
  "content": "二十挥篇翰，三十穷典坟。辟书五府至，名为四海闻。 \n始从车骑幕，今赴嫖姚军。契阔晚相遇，草戚遽离群。 \n悠悠行子远，眇眇川途分。登高望燕代，日夕生夏云。 \n司徒拥精甲，誓将除国氛。儒生幸持斧，可以佐功勋。 \n无言羽书急，坐阙相思文。",
  "dynasty": "唐代",
  "id": 8747,
  "name": "送李侍御益赴幽州幕",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}