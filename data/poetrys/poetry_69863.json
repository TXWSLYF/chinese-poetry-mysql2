{
  "content": "可怜人病里残春，花又纷纷，雨又纷纷。罗帕啼痕，泪又新新，恨又新新。\n宝髻松风残楚云，玉肌消香褪湘裙。人又昏昏，天又昏昏，灯又昏昏，月又昏昏。\n被东风老尽天台，雨过园林，雾锁楼台。两叶愁眉，两行愁泪，两地愁怀。刘郎\n去也来也那不来，桃花谢也开时节还开。早是难睚，恨杀无情，杜宇声哀。",
  "dynasty": "元代",
  "id": 69863,
  "name": "【双调】折桂令　相思",
  "poet": {
    "desc": "兰楚芳，也作蓝楚芳，西域人。官江西元帅。“丰神英秀，才思敏捷”。（《录鬼簿续编》）在武昌（今属湖北省）时常与刘廷信赓和乐章，人多以元、白拟之。明·朱叔《太和正音谱》评其词“如秋风桂子”。入明皈依佛门（据谢应芳《龟巢集·方外交疏贺兰楚芳住法济寺》）。",
    "id": 2221,
    "name": "兰楚芳",
    "star": 0
  },
  "star": 3,
  "tags": []
}