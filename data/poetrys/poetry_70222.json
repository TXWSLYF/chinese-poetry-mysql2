{
  "content": "料想人如画，三寸玉无瑕。底样儿分明印在沙，半折些娘大。着眼柳条儿比\n下，实实不耍，阴乾时刻两个桃牙。\n　　哀告花笺纸，嘱咐笔尖儿。笔落花笺写就词，都为风流事。寄与多情艳姿，\n既一心无二，偷功夫应付些儿。\n　　欲回信难寻纸，就旧简写新词。两件儿都是牵情事，寄与风流秀士。咱一心\n无二，断肠人好处相思。\n　　已冷金鸾帐，空暖玉莲汤。不忆宫中睡海棠，零落在嵬坡上，泪湿东君赭黄。\n　　环儿何在？马嵬千载尘乡。\n　　粉面如花朵，云髻绾香螺。眉拂春山翠碧波，唇坠樱桃颗，一捻腰肢袅娜。\n宜行宜坐，强如月里娥。\n　　酒饮葡萄酿，橙泛荔枝浆。烂醉佳人锦瑟傍，翠袖殷勤唱，十二金钗两行。\n风流情况，画堂别是风光。\n　　书写鸳鸯字，专寄断肠词。付与多情美艳姿，表我心间事。梦想眠思为你，\n风流苏氏，为伊家瘦损庞儿。\n　　老树悬藤挂，落日映残霞。隐隐平林噪晚鸦，一带山如画。懒设设鞭催瘦马，\n夕阳西下，竹篱茅舍人家。\n　　泪溅端溪砚，情写锦花笺。日暮帘栊生暖烟，睡煞梁间燕。人比青山更远，\n梨花庭院，月明闲却秋千。\n　　身出昭阳瘦，娇入塞门羞。一望龙沙万里秋，风冷琵琶袖。怨煞毛延寿丹青\n画手，依旧，至今青冢云愁。",
  "dynasty": "元代",
  "id": 70222,
  "name": "【仙吕】醉中天　咏鞋",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}