{
  "content": "漂泊日复日，洞庭今更秋。白云如有意，万里望孤舟。 \n何事爱成别，空令登此楼。天光映波动，月影随江流。 \n鹤唳静寒渚，猿啼深夜洲。归期诚已促，清景仍相留。 \n顷者慕独往，尔来悲远游。风波自此去，桂水空离忧。",
  "dynasty": "唐代",
  "id": 6891,
  "name": "上湖田馆南楼忆朱宴",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}