{
  "content": "腰剑囊书出户迟，壮心奇命两相疑。麻衣尽举一双手， \n桂树只生三两枝。黄祖不怜鹦鹉客，志公偏赏麒麟儿。 \n叔牙忧我应相痛，回首天涯寄所思。",
  "dynasty": "唐代",
  "id": 34784,
  "name": "赴举别所知",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}