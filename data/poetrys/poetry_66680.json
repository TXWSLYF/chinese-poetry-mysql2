{
  "content": "帝里风光别是天。花如锦绣柳如烟。还逢令节春三二，又庆慈闱岁八千。 \n斟寿斝，列长筵。子孙何以咏高年。各裒千首西湖什，一度生朝献一篇。",
  "dynasty": "宋代",
  "id": 66680,
  "name": "鹧鸪天（在朝日寿母昌国叶夫人）",
  "poet": {
    "desc": "邹应龙（1173-1245年），又作应隆，字景初，泰宁城关水南街人。南宋官员。端明殿大学士，签书枢密院事、参知政事。",
    "id": 3078,
    "image": "https://raw.githubusercontent.com/hujiaweibujidao/poetry/master/image/image_3078.jpg",
    "name": "邹应龙",
    "star": 0
  },
  "star": 1,
  "tags": []
}