{
  "content": "蜀客操琴吴女歌，明珠十斛是天河。霜凝薜荔怯秋树， \n露滴芙蓉愁晚波。兰浦远乡应解珮，柳堤残月未鸣珂。 \n西楼沉醉不知散，潮落洞庭洲渚多。",
  "dynasty": "唐代",
  "id": 28351,
  "name": "戏代李协律松江有赠",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}