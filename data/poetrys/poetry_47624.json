{
  "content": "雨溟溟，风泠泠，老松瘦竹临烟汀。\n空江冷落野云重，村中鬼火微如星。\n夜惊溪上渔人起，滴沥篷声满愁耳。\n子规叫断独未眠，罨岸春涛打船尾。",
  "dynasty": "唐代",
  "id": 47624,
  "name": "春江雨",
  "poet": {
    "desc": "张泌，字子澄，唐末重要作家，生卒年约与韩偓(842-914)相当。",
    "id": 688,
    "image": "https://raw.githubusercontent.com/hujiaweibujidao/poetry/master/image/image_688.jpg",
    "name": "张泌",
    "star": 0
  },
  "star": 1,
  "tags": []
}