{
  "content": "百年卿族。更七叶桂籍，蝉联相续。早冠鳌峰，入持魁柄，却商野耕岩筑。缙绅望山瞻斗。勋业铭书金竹。倦陶冶，暂镜湖舒啸，琳宫休足。 \n催促。归秉轴，须与君王，同享无疆福。缓访赤松，莫留绿野，宇县待公恢复。手把命镠堂印，腰束精珪寒玉。愿岁岁，看和羹梅绽，古阶槐绿。",
  "dynasty": "宋代",
  "id": 67858,
  "name": "喜迁莺",
  "poet": {
    "desc": "伯镇，南渡后人。参凤栖梧按语。",
    "id": 3149,
    "name": "林伯镇",
    "star": 0
  },
  "star": 1,
  "tags": []
}