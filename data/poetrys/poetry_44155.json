{
  "content": "地变贤人丧，疮痍不可观。一闻消息苦，千种破除难。 \n阴骘那虚掷，深山近始安。玄关评兔角，玉器琢鸡冠。 \n傲野高难狎，融怡美不殚。冀迎新渥泽，遽逐逝波澜。 \n蜕壳埋金隧，飞精驾锦鸾。倾摧千仞壁，枯歇一株兰。 \n仙庙诗虽继，苔墙篆必鞔。烟霞成片黯，松桂著行干。 \n影拄溪流咽，堂扃隙月寒。寂寥遗药犬，缥缈想琼竿。 \n伊昔相寻远，留连几尽欢。论诗花作席，炙菌叶为盘。 \n彭伉心相似，承祯趣一般。琴弹溪月侧，棋次砌云残。 \n倏忽成千古，飘零见百端。荆襄春浩浩，吴越浪漫漫。 \n已矣红霞子，空留白石坛。无弦亦须绝，回首一长叹。",
  "dynasty": "唐代",
  "id": 44155,
  "name": "闻赤松舒道士下世（东阳未乱前相别）",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}