{
  "content": "仙掌空思归未能，焚香冥目对残灯。岂知瑞雪千山合， \n空觉春寒半夜增。翳月素云埋粉堞，堆巢孤鹤下金绳。 \n因思太守忧民切，吟对琼枝喜不胜。 \n政化由来通上灵，丰年祥瑞满窗明。气严坐久灯凝焰， \n片大更深屋作声。飘掩烟霞何处去，欹斜杉竹向帘倾。 \n雪林中客虽无事，还有新诗半夜成。",
  "dynasty": "唐代",
  "id": 44416,
  "name": "对雪寄新定冯使君二首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}