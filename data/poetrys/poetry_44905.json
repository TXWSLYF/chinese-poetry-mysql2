{
  "content": "十万雄军幕，三千上客才。何当谈笑外，远慰寂寥来。 \n骚雅锵金掷，风流醉玉颓。争知江雪寺，老病向寒灰。 \n南州无百战，北地有长征。闲杀何从事，伤哉苏子卿。 \n江楼联雪句，野寺看春耕。门外沧浪水，风波杂雨声。",
  "dynasty": "唐代",
  "id": 44905,
  "name": "寄答武陵幕中何支使二首",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}