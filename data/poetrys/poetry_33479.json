{
  "content": "参佐三间似草堂，恬然无事可成忙。移时寂历烧松子， \n尽日殷勤拂乳床。将近道斋先衣褐，欲清诗思更焚香。 \n空庭好待中宵月，独礼星辰学步罡。 \n不知何事有生涯，皮褐亲裁学道家。深夜数瓯唯柏叶， \n清晨一器是云华。盆池有鹭窥蘋沫，石版无人扫桂花。 \n江汉欲归应未得，夜来频梦赤城霞。 \n方朔家贫未有车，肯从荣利舍樵渔。从公未怪多侵酒， \n见客唯求转借书。暂听松风生意足，偶看溪月世情疏。 \n如钩得贵非吾事，合向烟波为五鱼。",
  "dynasty": "唐代",
  "id": 33479,
  "name": "寒日书斋即事三首",
  "poet": {
    "desc": "皮日休，字袭美，一字逸少，生于公元834至839年间，卒于公元902年以后。曾居住在鹿门山，自号鹿门子，又号间气布衣、醉吟先生。晚唐文学家、散文家，与陆龟蒙齐名，世称\"皮陆\"。今湖北天门人（《北梦琐言》），汉族。咸通八年（867）进士及第，在唐时历任苏州军事判官（《吴越备史》）、著作佐郎、太常博士、毗陵副使。后参加黄巢起义，或言“陷巢贼中”（《唐才子传》），任翰林学士，起义失败后不知所踪。诗文兼有奇朴二态，且多为同情民间疾苦之作。《新唐书·艺文志》录有《皮日休集》、《皮子》、《皮氏鹿门家钞》多部。",
    "id": 604,
    "image": "https://raw.githubusercontent.com/hujiaweibujidao/poetry/master/image/image_604.jpg",
    "name": "皮日休",
    "star": 0
  },
  "star": 1,
  "tags": []
}