{
  "content": "暮年从远谪，落日别交亲。湖上北飞雁，天涯南去人。 \n梦成湘浦夜，泪尽桂阳春。岁月茫茫意，何时雨露新。",
  "dynasty": "唐代",
  "id": 13622,
  "name": "送友贬岭南",
  "poet": {
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。",
    "id": 2564,
    "name": "耿湋",
    "star": 0
  },
  "star": 1,
  "tags": []
}