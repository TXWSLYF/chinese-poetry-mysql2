{
  "content": "香篆\n一点雕盘萤度秋，半缕宫奁云弄愁。情缘不到头，寸心灰未休。\n金陵道中\n瘦马驮诗天一涯，倦鸟呼愁村数家。扑头飞柳花，与人添鬓华。\n春思\n淡月梨花曲槛傍，清露苍苔罗袜凉。恨他愁断肠，为他烧夜香。\n小姬\n手捻红牙花满头，爱唱春词不解愁。一声出画楼，晓莺无奈羞。\n香柈\n暖蜕龙团香骨尘，细袅云衣古篆文。宝奁余烬温，小池明月昏。心火蟠烧九曲肠，鼻观熏修三昧香。劫灰书几场，犹存延寸光。",
  "dynasty": "元代",
  "id": 70108,
  "name": "【越调】凭栏人",
  "poet": {
    "desc": "乔吉(1280?～1345) 元代杂剧家、散曲作家。一称乔吉甫，字梦符，号笙鹤翁，又号惺惺道人。太原人，流寓杭州。钟嗣成在《录鬼簿》中说他“美姿容，善词章，以威严自饬，人敬畏之”，又作吊词云：“平生湖海少知音，几曲宫商大用心。百年光景还争甚？空赢得，雪鬓侵，跨仙禽，路绕云深。”从中大略可见他的为人。剧作存目十一，有《杜牧之诗酒扬州梦》、《李太白匹配金钱记》、《玉箫女两世姻缘》三种传世。",
    "id": 37,
    "image": "https://raw.githubusercontent.com/hujiaweibujidao/poetry/master/image/image_37.jpg",
    "name": "乔吉",
    "star": 0
  },
  "star": 3,
  "tags": []
}