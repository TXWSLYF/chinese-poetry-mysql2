{
  "content": "云物开千里，天行乘九月。丝言丹凤池，旆转苍龙阙。 \n灞水欢娱地，秦京游侠窟。欣承解愠词，圣酒黄花发。",
  "dynasty": "唐代",
  "id": 3649,
  "name": "奉和九日幸临渭亭登高应制得月字",
  "poet": {
    "desc": "韦元旦,京兆万年人。擢进士第，补东阿尉，迁左台监察御史。与张易之为姻属。易之败，贬感义尉。后复进用，终中书舍人。",
    "id": 1440,
    "name": "韦元旦",
    "star": 0
  },
  "star": 1,
  "tags": []
}