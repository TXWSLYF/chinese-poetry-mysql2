{
  "content": "万里西风，吹送到、五云鸾纸。□催促、文章太守，入朝花底。清节高横秋一片，仁风散作春千里。漾恩波、溶泳锦江中，深如水。 \n难卧辙，留行李。但侧听，星辰履。看麒麟案侧，即催荣侍。红药香中翻诏草，紫薇影畔裁诗绮。更宸旒、已自覆公名，金瓯里。",
  "dynasty": "宋代",
  "id": 68145,
  "name": "满江红（送郡守美任）",
  "poet": {
    "desc": "姚勉（1216～1262），乳名二郎，学名冲，因避讳改名勉，字述之、成一，号蜚卿、飞卿，古天德乡（今江西宜丰县新庄镇）灵源村人。宋嘉定9年（1216）生，初生时，曾被弃之山野雪地，故其成年后自号“雪坡”以志不忘。",
    "id": 1585,
    "image": "https://raw.githubusercontent.com/hujiaweibujidao/poetry/master/image/image_1585.jpg",
    "name": "姚勉",
    "star": 0
  },
  "star": 1,
  "tags": []
}