{
  "content": "柳枝却学腰肢袅。好似江东小。春风吹绿上眉峰。秀色欲流不断、眼波融。 \n檐前月上灯花堕。风递余香过。小欢云散已难收。到处冷烟寒雨、为君愁。",
  "dynasty": "宋代",
  "id": 51609,
  "name": "虞美人（官妓有名小者，坐中乞词）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}