{
  "content": "雄藩本帝都，游士多俊贤。夹河树郁郁，华馆千里连。 \n新知虽满堂，中意颇未宣。忽逢翰林友，欢乐斗酒前。 \n高文激颓波，四海靡不传。西施且一笑，众女安得妍。 \n明月满淮海，哀鸿逝长天。所念京国远，我来君欲还。",
  "dynasty": "唐代",
  "id": 8898,
  "name": "广陵遇孟九云卿",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 2,
  "tags": []
}