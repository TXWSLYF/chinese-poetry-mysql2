{
  "content": "访古此城下，子房安在哉。白云去不反，危堞空崔嵬。 \n伊昔楚汉时，颇闻经济才。运筹风尘下，能使天地开。 \n蔓草日已积，长松日已摧。功名满青史，祠庙唯苍苔。 \n百里暮程远，孤舟川上回。进帆东风便，转岸前山来。 \n楚水澹相引，沙鸥闲不猜。扣舷从此去，延首仍裴回。",
  "dynasty": "唐代",
  "id": 6913,
  "name": "归沛县道中晚泊留侯城",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}