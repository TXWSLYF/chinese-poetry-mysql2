{
  "content": "烟收湘渚秋江静，蕉花露泣愁红。五云双鹤去无踪。 \n几回魂断，凝望向长空¤ \n翠竹暗留珠泪怨，闲调宝瑟波中。花鬟月鬓绿云重。 \n古祠深殿，香冷雨和风。",
  "dynasty": "唐代",
  "id": 47376,
  "name": "临江仙",
  "poet": {
    "desc": "张泌，字子澄，唐末重要作家，生卒年约与韩偓(842-914)相当。",
    "id": 688,
    "image": "https://raw.githubusercontent.com/hujiaweibujidao/poetry/master/image/image_688.jpg",
    "name": "张泌",
    "star": 0
  },
  "star": 2,
  "tags": []
}