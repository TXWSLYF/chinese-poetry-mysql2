{
  "content": "郡楼东面寺墙西，颜子生涯竹屋低。书案飞飏风落絮， \n地苔狼藉燕衔泥。吟窗晚凭春篁密，行径斜穿夏菜齐。 \n别后相思频梦到，二年同此赋闲题。",
  "dynasty": "唐代",
  "id": 45124,
  "name": "寄孙鲂秀才",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}