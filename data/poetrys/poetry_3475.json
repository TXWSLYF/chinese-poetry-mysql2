{
  "content": "南洛师臣契，东岩王佐居。幽情遗绂冕，宸眷属樵渔。 \n制下峒山跸，恩回灞水舆。松门驻旌盖，薜幄引簪裾。 \n石磴平黄陆，烟楼半紫虚。云霞仙路近，琴酒俗尘疏。 \n乔木千龄外，悬泉百丈馀。崖深经炼药，穴古旧藏书。 \n树宿抟风鸟，池潜纵壑鱼。宁知天子贵，尚忆武侯庐。",
  "dynasty": "唐代",
  "id": 3475,
  "name": "奉和幸韦嗣立山庄侍宴应制",
  "poet": {
    "desc": "李峤(644～713) ，唐代诗人。字巨山。赵州赞皇（今属河北）人。李峤对唐代律诗和歌行的发展有一定的作用与影响。他前与王勃、杨炯相接，又和杜审言、崔融、苏味道并称“文章四友”。",
    "id": 521,
    "image": "https://raw.githubusercontent.com/hujiaweibujidao/poetry/master/image/image_521.jpg",
    "name": "李峤",
    "star": 0
  },
  "star": 1,
  "tags": []
}