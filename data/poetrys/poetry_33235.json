{
  "content": "陇山千万仞，鹦鹉巢其巅。穷危又极嶮，其山犹不全。 \n蚩蚩陇之民，悬度如登天。空中觇其巢，堕者争纷然。 \n百禽不得一，十人九死焉。陇川有戍卒，戍卒亦不闲。 \n将命提雕笼，直到金台前。彼毛不自珍，彼舌不自言。 \n胡为轻人命，奉此玩好端。吾闻古圣王，珍禽皆舍旃。 \n今此陇民属，每岁啼涟涟。",
  "dynasty": "唐代",
  "id": 33235,
  "name": "正乐府十篇。哀陇民",
  "poet": {
    "desc": "皮日休，字袭美，一字逸少，生于公元834至839年间，卒于公元902年以后。曾居住在鹿门山，自号鹿门子，又号间气布衣、醉吟先生。晚唐文学家、散文家，与陆龟蒙齐名，世称\"皮陆\"。今湖北天门人（《北梦琐言》），汉族。咸通八年（867）进士及第，在唐时历任苏州军事判官（《吴越备史》）、著作佐郎、太常博士、毗陵副使。后参加黄巢起义，或言“陷巢贼中”（《唐才子传》），任翰林学士，起义失败后不知所踪。诗文兼有奇朴二态，且多为同情民间疾苦之作。《新唐书·艺文志》录有《皮日休集》、《皮子》、《皮氏鹿门家钞》多部。",
    "id": 604,
    "image": "https://raw.githubusercontent.com/hujiaweibujidao/poetry/master/image/image_604.jpg",
    "name": "皮日休",
    "star": 0
  },
  "star": 1,
  "tags": []
}