{
  "content": "梅花似雪。雪花却似梅清绝。小窗低映梅梢月。常记良宵，吹酒共攀折。 \n如今客里都休说。潇潇洒洒情怀别。夜阑火冷孤灯灭。雪意梅情，分付漆园蝶。",
  "dynasty": "宋代",
  "id": 67728,
  "name": "醉落魄",
  "poet": {
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》",
    "id": 2103,
    "name": "侯置",
    "star": 0
  },
  "star": 1,
  "tags": []
}