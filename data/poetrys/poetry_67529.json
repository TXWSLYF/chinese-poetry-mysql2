{
  "content": "初过元宵三五后。曲槛依依，终日摇金牖。瘦损舞腰非为酒。长条聊赠垂鞭手。 \n几叶小梅春已透。信是风流，占尽人间秀。走马章台还举首。可人标韵强如旧。",
  "dynasty": "宋代",
  "id": 67529,
  "name": "蝶恋花",
  "poet": {
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。",
    "id": 1064,
    "name": "杨泽民",
    "star": 0
  },
  "star": 1,
  "tags": []
}