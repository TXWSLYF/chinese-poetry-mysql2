{
  "content": "西风已是难听，如何又著芭蕉雨？\n泠泠暗起，澌澌渐紧，萧萧忽住。\n候馆疏，高城断鼓，和成凄楚。\n想亭皋木落，洞庭波远，浑不见，愁来处。\n此际频惊倦旅，夜初长，归程梦阻。\n砌蛩自叹，边鸿自唳，剪灯谁语？\n莫更伤心，可怜秋到，无声更苦。\n满寒江剩有，黄芦万顷，卷离魂去。",
  "dynasty": "清代",
  "id": 70797,
  "name": "水龙吟·秋声",
  "poet": {
    "desc": "项鸿祚（1798～1835）清代词人。原名继章，后改名廷纪，字莲生。钱塘（今浙江杭州）人。道光十二年（1832）举人，两应进士试不第，穷愁而卒，年仅三十八岁。家世业盐筴，巨富，至君渐落。鸿祚一生，大似纳兰性德。他与龚自珍同时为“西湖双杰”。其词多表现抑郁、感伤之情，著有《忆云词甲乙丙丁稿》4卷，《补遗》1卷，有光绪癸巳钱塘榆园丛刻本。",
    "id": 277,
    "image": "https://raw.githubusercontent.com/hujiaweibujidao/poetry/master/image/image_277.jpg",
    "name": "项鸿祚",
    "star": 0
  },
  "star": 2,
  "tags": []
}