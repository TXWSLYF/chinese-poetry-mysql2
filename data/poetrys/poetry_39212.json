{
  "content": "宝器一泓银汉水，锦鳞才动即先知。似涵明月波宁隔， \n欲上轻冰律未移。薄雾罩来分咫尺，碧绡笼处较毫厘。 \n文翁未得沈香饵，拟置金盘召左慈。",
  "dynasty": "唐代",
  "id": 39212,
  "name": "郡侯坐上观琉璃瓶中游鱼",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 1,
  "tags": []
}