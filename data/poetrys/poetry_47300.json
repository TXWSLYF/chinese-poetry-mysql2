{
  "content": "秋色清，河影淡，深户烛寒光暗。绡幌碧，锦衾红， \n博山香炷融¤ \n更漏咽，蛩鸣切，满院霜华如雪。新月上，薄云收， \n映帘悬玉钩。 \n烟月寒，秋夜静，漏转金壶初永。罗幕下，绣屏空， \n灯花结碎红¤ \n人悄悄，愁无了，思梦不成难晓。长忆得，与郎期， \n窃香私语时。",
  "dynasty": "唐代",
  "id": 47300,
  "name": "更漏子",
  "poet": {
    "desc": "[约公元九四七年前后在世]字不详，蜀人。生卒年均不详，约后晋高祖天福中前后在世。曾为后蜀秘书监。熙震善为词，今存二十九首，（见《唐五代词》）辞多华丽。",
    "id": 309,
    "name": "毛熙震",
    "star": 0
  },
  "star": 1,
  "tags": []
}