{
  "content": "艳曲醉歌金缕，朱门高耸铜环。中天楼观共跻攀。飞絮落花春晚。 \n低映绿阴朱户，斜拖素练沧湾。银钩华榜五云间。奕奕蛟龙字绾。",
  "dynasty": "宋代",
  "id": 51711,
  "name": "西江月（二首。一连水东楼燕集、一泛舟）",
  "poet": {
    "desc": "葛胜仲 (1072～1144) 宋代词人，字鲁卿，丹阳（今属江苏）人。绍圣四年(1097)进士。元符三年(1100)，中宏词科。累迁国子司业，官至文华阁待制。卒谥文康。宣和间曾抵制征索花鸟玩物的弊政，气节甚伟，著名于时。与叶梦得友密，词风亦相近。有《丹阳词》。",
    "id": 436,
    "name": "葛胜仲",
    "star": 0
  },
  "star": 1,
  "tags": []
}