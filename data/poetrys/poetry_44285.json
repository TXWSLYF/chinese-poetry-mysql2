{
  "content": "至理至昭昭，心通即不遥。圣威无远近，吾道太孤标。 \n辛苦苏氓俗，端贞答盛朝。气高吞海岳，贫甚似渔樵。 \n庾亮风流澹，刘宽政事超。清须遭贵遇，隐已被谁招。 \n栗坞修禅寺，仙香寄石桥。风雷巡稼穑，鱼鸟合歌谣。 \n视事私终杀，忧民态亦凋。道高无不及，恩甚固难消。 \n大寇山难隔，孤城数合烧。烽烟终日起，汤沐用心燋。 \n勇义排千阵，诛锄拟一朝。誓盟违日月，旌旆过寒潮。 \n古驿江云入，荒宫海雨飘。仙松添瘦碧，天骥减丰膘。 \n似在陈兼卫，终为宋与姚。已观云似鹿，即报首皆枭。 \n尽愿回清镜，重希在此条。应怜千万户，祷祝向唐尧。",
  "dynasty": "唐代",
  "id": 44285,
  "name": "避地毗陵上王慥使君（时黄贼陷东阳公避地于浙右）",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}