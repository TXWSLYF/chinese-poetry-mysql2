{
  "content": "何以保孤危，操修自不知。众中常杜口，梦里亦吟诗。 \n失计辞山早，非才得仕迟。薄冰安可履，暗室岂能欺。 \n勤苦流萤信，吁嗟宿燕知。残钟残漏晓，落叶落花时。 \n故旧寒门少，文章外族衰。此生多轗轲，半世足漂离。 \n省署随清品，渔舟爽素期。恋恩休未遂，双鬓渐成丝。",
  "dynasty": "唐代",
  "id": 36660,
  "name": "投时相十韵",
  "poet": {
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。",
    "id": 434,
    "image": "https://raw.githubusercontent.com/hujiaweibujidao/poetry/master/image/image_434.jpg",
    "name": "郑谷",
    "star": 0
  },
  "star": 1,
  "tags": []
}