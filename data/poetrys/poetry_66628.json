{
  "content": "太守风流，何人似、金华仙伯。试看取、珠篇玉句，银钩钎画。叶叶柳眉齐抹翠，梢梢花脸争匀白。比池塘、春草梦来诗，尤奇绝。 \n胸中有，蛾眉月。笔头带，蓬□雪。笑归来万里，不登金阙。鹿瑞堂前冬日暖，螺山江上春波阔。但伤时、一念不能休，添华发。",
  "dynasty": "宋代",
  "id": 66628,
  "name": "满江红",
  "poet": {
    "desc": "戴复古（1167—?)）南宋著名江湖派诗人。字式之，常居南塘石屏山，故自号石屏、石屏樵隐。天台黄岩（今属浙江台州）人。一生不仕，浪游江湖，后归家隐居，卒年八十余。曾从陆游学诗，作品受晚唐诗风影响，兼具江西诗派风格。部分作品抒发爱国思想，反映人民疾苦，具有现实意义。",
    "id": 126,
    "image": "https://raw.githubusercontent.com/hujiaweibujidao/poetry/master/image/image_126.jpg",
    "name": "戴复古",
    "star": 0
  },
  "star": 1,
  "tags": []
}