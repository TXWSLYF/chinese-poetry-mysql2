{
  "content": "晓来江口转南风。静烟空。整云蓬。满眼高帆，隐映画图中。呕轧数声离岸舻，云暗淡，雪溟濛。 \n扁舟归去五湖东。狎樵童。侣渔翁。不管人间，荣辱与穷通。试作五噫歌汉室，从隐遁，作梁鸿。",
  "dynasty": "宋代",
  "id": 52721,
  "name": "江城子",
  "poet": {
    "desc": "李纲（1083年－1140年2月5日），北宋末、南宋初抗金名臣，民族英雄。字伯纪，号梁溪先生，祖籍福建邵武，祖父一代迁居江苏无锡。李纲能诗文，写有不少爱国篇章。亦能词，其咏史之作，形象鲜明生动，风格沉雄劲健。著有《梁溪先生文集》、《靖康传信录》、《梁溪词》。",
    "id": 76,
    "image": "https://raw.githubusercontent.com/hujiaweibujidao/poetry/master/image/image_76.jpg",
    "name": "李纲",
    "star": 0
  },
  "star": 1,
  "tags": []
}