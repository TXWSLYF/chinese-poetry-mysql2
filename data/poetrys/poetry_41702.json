{
  "content": "绣衣公子宴池塘，淑景融融万卉芳。珠翠照天春未老， \n管弦临水日初长。风飘柳线金成穗，雨洗梨花玉有香。 \n醉后不能离绮席，拟凭青帝系斜阳。",
  "dynasty": "唐代",
  "id": 41702,
  "name": "贵游",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 1,
  "tags": []
}