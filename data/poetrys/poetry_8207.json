{
  "content": "昨玩西城月，青天垂玉钩。朝沽金陵酒，歌吹孙楚楼。 \n忽忆绣衣人，乘船往石头。草裹乌纱巾，倒被紫绮裘。 \n两岸拍手笑，疑是王子猷。酒客十数公，崩腾醉中流。 \n谑浪棹海客，喧呼傲阳侯。半道逢吴姬，卷帘出揶揄。 \n我忆君到此，不知狂与羞。一月一见君，三杯便回桡。 \n舍舟共连袂，行上南渡桥。兴发歌绿水，秦客为之摇。 \n鸡鸣复相招，清宴逸云霄。赠我数百字，字字凌风飙。 \n系之衣裘上，相忆每长谣。",
  "dynasty": "唐代",
  "id": 8207,
  "name": "玩月金陵城西孙楚酒楼达曙歌吹日晚乘醉…访崔四侍御",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 3,
  "tags": []
}