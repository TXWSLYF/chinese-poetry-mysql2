{
  "content": "将军西征过昆仑，战马渴死心如焚。\n策勋脱鞍泻汗血，一饮瑶池三尺雪。\n身如飞龙首渴乌，白光照夜瞳流月。\n长河冻合霜草干，骏骨削立天风寒。\n木牛沉绝粮道阻，中军饿守函谷关。\n太平此马惜遗弃，往往驽骀归天闲。\n区区刍粟岂足豢，忠节所尽人尤难。\n摩挲图画不忍看，万古志士空长叹。",
  "dynasty": "元代",
  "id": 72700,
  "name": "韩左军马图卷",
  "poet": {
    "desc": "唐珙，字温如，元末明初诗人，会稽山阴（今浙江绍兴）人。其父南宋义士、词人唐珏在至元中与林景熙收拾宋陵遗骨，重新安葬，并植冬青为识。在乡里以诗知名，但所作传世不多。生平仅略见于《御选元诗》卷首《姓名爵里》 、《元诗选补遗》小传。",
    "id": 977,
    "name": "唐珙",
    "star": 0
  },
  "star": 3,
  "tags": []
}