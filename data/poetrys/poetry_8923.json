{
  "content": "洪河绝山根，单轨出其侧。万古为要枢，往来何时息。 \n秦皇既恃险，海内被吞食。及嗣同覆颠，咽喉莫能塞。 \n炎灵讵西驾，娄子非经国。徒欲扼诸侯，不知恢至德。 \n圣朝及天宝，豺虎起东北。下沉战死魂，上结穷冤色。 \n古今虽共守，成败良可识。藩屏无俊贤，金汤独何力。 \n驰车一登眺，感慨中自恻。",
  "dynasty": "唐代",
  "id": 8923,
  "name": "经函谷关",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}