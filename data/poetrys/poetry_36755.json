{
  "content": "谁解登高问上玄，谪仙何事谪诗仙，云遮列宿离华省， \n树荫澄江入野船。黄鸟晚啼愁瘴雨，青梅早落中蛮烟。 \n不知几首南行曲，留与巴儿万古传。 \n昔年共照松溪影，松折溪荒僧已无。今日重思锦城事， \n雪销花谢梦何殊。乱离未定身俱老，骚雅全休道甚孤。 \n我拜师门更南去，荔枝春熟向渝泸。",
  "dynasty": "唐代",
  "id": 36755,
  "name": "将之泸郡旅次遂州遇裴晤员外谪居于此话旧凄凉因寄二首",
  "poet": {
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。",
    "id": 434,
    "image": "https://raw.githubusercontent.com/hujiaweibujidao/poetry/master/image/image_434.jpg",
    "name": "郑谷",
    "star": 0
  },
  "star": 3,
  "tags": []
}