{
  "content": "莫欺骑省鬓边华。曾虑苏小家。彩丝萦腕剪轻霞。菖蒲酒更嘉。 \n人别后，叹飞花。云山和梦遮。吴笺小字写流沙。几行秋雁斜。",
  "dynasty": "宋代",
  "id": 67706,
  "name": "阮郎归（和邢公昭）",
  "poet": {
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》",
    "id": 2103,
    "name": "侯置",
    "star": 0
  },
  "star": 1,
  "tags": []
}