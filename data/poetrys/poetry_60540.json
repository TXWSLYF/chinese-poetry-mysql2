{
  "content": "人在空江烟浪里，叶舟轻似浮沤。此心无怨也无忧。汉江迷望眼，衮衮直东流。 \n两岸荻芦青不断，四山冈岭绸缪。晚风吹袂冷飕飕。谁知三伏暑，全似菊花秋。",
  "dynasty": "宋代",
  "id": 60540,
  "name": "临江仙（富池岸下）",
  "poet": {
    "desc": "刘学箕，生卒年均不详（约公元1192年前后，即宋光宗绍熙时期在世），字习之，崇安（今福建武夷山市）人，刘子恽之孙。生平未仕，但游历颇广，曾“游襄汉，经蜀都，寄湖浙，历览名山大川，取友于天下”（本集陈以庄跋）。",
    "id": 3029,
    "image": "https://raw.githubusercontent.com/hujiaweibujidao/poetry/master/image/image_3029.jpg",
    "name": "刘学箕",
    "star": 0
  },
  "star": 1,
  "tags": []
}