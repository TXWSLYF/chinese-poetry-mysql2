{
  "content": "李白亡，李贺死，陈陶赵睦寻相次。须知代不乏骚人， \n贯休之后，惟修睦而已矣。睦公睦公真可畏， \n开口向人无所忌。才似烟霞生则媚，直如屈轶佞则指。 \n意下纷纷造化机，笔头滴滴文章髓。明月清风三十年， \n被君驱使如奴婢。劝君休，莫容易，世俗由来稀则贵。 \n珊瑚高架五云毫，小小不须烦藻思。",
  "dynasty": "唐代",
  "id": 34882,
  "name": "读修睦上人歌篇",
  "poet": {
    "desc": "李咸用，唐，生卒年不详。族望陇西（今甘肃临洮）。习儒业，久不第，曾应辟为推官。因唐末乱离，仕途不达，遂寓居庐山等地。生平事迹散见宋杨万里《唐李推官披沙集序》、《直斋书录解题》卷一九、《唐才子传》卷一〇《殷文圭》附。咸用工诗，尤擅乐府、律诗。所作多忧乱失意之词。为善写“征人凄苦之情”，有“国风之遗音，江左之异曲”（《唐李推官披沙集序》）。辛文房则诋为“气格卑下”(《唐才子传》)。与修睦、来鹏等有交谊，时有唱酬。作诗颇多，《直斋书录解题》卷一九著录《披沙集》6卷。《全唐诗》存诗3卷。",
    "id": 1581,
    "image": "https://raw.githubusercontent.com/hujiaweibujidao/poetry/master/image/image_1581.jpg",
    "name": "李咸用",
    "star": 0
  },
  "star": 1,
  "tags": []
}