{
  "content": "碧桃红杏，迟日媚笼光影。彩霞深，香暖熏莺语， \n风清引鹤音¤ \n翠鬟冠玉叶，霓袖捧瑶琴。应共吹箫侣，暗相寻。 \n修蛾慢脸，不语檀心一点。小山妆，蝉鬓低含绿， \n罗衣澹拂黄¤ \n闷来深院里，闲步落花傍。纤手轻轻整，玉炉香。",
  "dynasty": "唐代",
  "id": 47294,
  "name": "女冠子",
  "poet": {
    "desc": "[约公元九四七年前后在世]字不详，蜀人。生卒年均不详，约后晋高祖天福中前后在世。曾为后蜀秘书监。熙震善为词，今存二十九首，（见《唐五代词》）辞多华丽。",
    "id": 309,
    "name": "毛熙震",
    "star": 0
  },
  "star": 1,
  "tags": []
}