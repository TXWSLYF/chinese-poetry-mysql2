{
  "content": "予何人、此何时节，驾言我欲行志。青原煮豆然萁后，谁豢龙蛇赤子。心为碎。宽底是、翻疑又怕严底是。吾方左计。冷眼别人看，畏首畏尾，身复尚余几。 \n陶元亮，自古真奇男子。督邮尚若人耳。秋凤一曲柴桑路，新秫炊香正美。黄鹄起。见说道、山光潭影皆欢喜。晴窗静倚。还我向来高，仙人羽客，别有一天地。",
  "dynasty": "宋代",
  "id": 68760,
  "name": "摸鱼儿（又）",
  "poet": {
    "id": 0,
    "name": "吴编修",
    "star": 0
  },
  "star": 1,
  "tags": []
}