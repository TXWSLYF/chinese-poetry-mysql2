{
  "content": "夜宿翠微半，高楼闻暗泉。渔舟带远火，山磬发孤烟。 \n衣拂云松外，门清河汉边。峰峦低枕席，世界接人天。 \n霭霭花出雾，辉辉星映川。东林曙莺满，惆怅欲言旋。",
  "dynasty": "唐代",
  "id": 6073,
  "name": "宿香山寺石楼",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}