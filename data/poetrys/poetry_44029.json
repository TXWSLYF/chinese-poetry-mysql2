{
  "content": "闲步浅青平绿，流水征车自逐。 \n谁家挟弹少年，拟打红衣啄木。 \n山花雨打尽，满地如烂锦。远寻鹧鸪雏，拾得一团蕈。 \n大牛苦耕田，乳犊望似泣。万事皆天意，绿草头蕺蕺。 \n斜阳射破冢，髑髅半出地。不知谁氏子，独自作意气。 \n牛儿小，牛女少，抛牛沙上斗百草。鉏陇老人又太老， \n薄烟漠漠覆桑枣，戴嵩醉后取次扫。",
  "dynasty": "唐代",
  "id": 44029,
  "name": "春野作五首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}