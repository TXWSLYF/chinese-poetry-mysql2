{
  "content": "求之不见，来即不见。不见不见，君之素面。火里曾飞， \n水中亦见。道路非遥，身心不恋。又不知有返阴之龟， \n回阳之雁。遇即遇真人，达即达其神。一万二千甲子， \n这一壶流霞长春。流霞流霞，本性一家。饥餐日精， \n渴饮月华。将甲子丁丑之岁，与君决破东门之大瓜。",
  "dynasty": "唐代",
  "id": 45740,
  "name": "秘诀歌",
  "poet": {
    "desc": "吕岩，也叫做吕洞宾。唐末、五代著名道士。名□(一作□)，号纯阳子，自称回道人。世称吕祖或纯阳祖师，为民间神话故事八仙之一。较早的宋代记载，称他为“关中逸人”或“关右人”，元代以后比较一致的说法，则为河中府蒲坂县永乐镇（今属山西芮城）人，或称世传为东平（治在今山东东平）人。",
    "id": 375,
    "image": "https://raw.githubusercontent.com/hujiaweibujidao/poetry/master/image/image_375.jpg",
    "name": "吕岩",
    "star": 0
  },
  "star": 1,
  "tags": []
}