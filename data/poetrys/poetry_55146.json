{
  "content": "极目高亭横远岫。拂新晴、黛蛾依旧。策马重来，秋光如画，霜满翠梧高柳。 \n菊美橙香还对酒。欢情似、那时重九。楼上清风，溪头明月，不道沈郎消瘦。",
  "dynasty": "宋代",
  "id": 55146,
  "name": "夜行船（再至东阳，有歌予往岁重九词者）",
  "poet": {
    "desc": "韩元吉(1118～1187),南宋词人。字无咎，号南涧。汉族，开封雍邱（今河南开封市）人，一作许昌（今属河南）人。韩元吉词多抒发山林情趣，如〔柳梢青〕\"云淡秋云\"、〔贺新郎〕\"病起情怀恶\"等。著有《涧泉集》、《涧泉日记》、《南涧甲乙稿》、《南涧诗余》。存词80余首。",
    "id": 483,
    "name": "韩元吉",
    "star": 0
  },
  "star": 1,
  "tags": []
}