{
  "content": "旧国多陵墓，荒凉无岁年。汹涌蔽平冈，汨若波涛连。 \n上世千金子，潜卧九重泉。松柏剪无馀，碑记灭罔传。 \n葬于不毛地，咸谓楚先贤。事尽情可识，使人心怅然。",
  "dynasty": "唐代",
  "id": 4271,
  "name": "过汉南城叹古坟",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}