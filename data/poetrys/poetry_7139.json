{
  "content": "心惆怅，望龙山。云之际，鸟独还。悬崖绝壁几千丈， \n绿萝袅袅不可攀。龙山高，谁能践。灵原中，苍翠晚。 \n岚烟瀑水如向人，终日迢迢空在眼。中有一人披霓裳， \n诵经山顶飧琼浆。空林闲坐独焚香，真官列侍俨成行。 \n朝入青霄礼玉堂，夜扫白云眠石床。桃花洞里居人满， \n桂树山中住日长，龙山高高遥相望。",
  "dynasty": "唐代",
  "id": 7139,
  "name": "望龙山怀道士许法棱",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}