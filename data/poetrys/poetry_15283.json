{
  "content": "钟梵送沈景，星多露渐光。风中兰靡靡，月下树苍苍。 \n夜殿若山横，深松如涧凉。羸然虎溪子，迟我一虚床。 \n杳杳空寂舍，濛濛莲桂香。拥褐依西壁，纱灯霭中央。",
  "dynasty": "唐代",
  "id": 15283,
  "name": "宿报恩寺精舍",
  "poet": {
    "desc": "畅当，生卒年不详，河东（今山西永济）人，唐后期儒士。官宦世家，畅璀之子。 初以子弟被召从军，后登大历七年进士第。贞元初，为太常博士，终果州刺史。与弟诸皆有诗名。诗一卷。畅当父亲畅璀，唐肃宗时官至散骑常侍，唐代宗时，与裴冕、贾至、王延昌待制集贤院，终于户部尚书。",
    "id": 1156,
    "name": "畅当",
    "star": 0
  },
  "star": 1,
  "tags": []
}