{
  "content": "凤縠兮鸳绡，霞疏兮绮寮。玉庭兮春昼，金屋兮秋宵。 \n愁瞳兮月皎，笑颊兮花娇。罗轻兮浓麝，室暖兮香椒。 \n銮舆去兮萧屑，七丝断兮泬寥，主父卧兮漳水， \n君王幸兮云轺。铅华窅窕兮秾姿，棠公肸蚃兮靡依。 \n翠华长逝兮莫追，晏相望门兮空悲。",
  "dynasty": "唐代",
  "id": 38625,
  "name": "抚盈歌",
  "poet": {
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。",
    "id": 622,
    "image": "https://raw.githubusercontent.com/hujiaweibujidao/poetry/master/image/image_622.jpg",
    "name": "韦庄",
    "star": 0
  },
  "star": 1,
  "tags": []
}