{
  "content": "乐禅心似荡，吾道不相妨。独悟歌还笑，谁言老更狂。 \n偶然寂无喧，吾了心性源。可嫌虫食木，不笑鸟能言。 \n隐心不隐迹，却欲住人寰。欠树移春树，无山看画山。 \n居喧我未错，真意在其间。 \n虏语嫌不学，胡音从不翻。说禅颠倒是，乐杀金王孙。 \n真隐须无矫，忘名要似愚。只将两条事，空却汉潜夫。",
  "dynasty": "唐代",
  "id": 43677,
  "name": "偶然五首",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}