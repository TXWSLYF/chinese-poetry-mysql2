{
  "content": "遁斋居士。今年今日，又添一岁。鬓雪心灰，十分老懒，十分憔悴。 \n休言富贵长年，那个是、生涯活计。茗饮一瓯，纹楸一局，沈烟一穗。",
  "dynasty": "宋代",
  "id": 59562,
  "name": "柳梢青（乙丑自寿）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}