{
  "content": "空门少年初志坚，摘芳为药除睡眠。匡山茗树朝阳偏， \n暖萌如爪拏飞鸢。枝枝膏露凝滴圆，参差失向兜罗绵。 \n倾筐短甑蒸新鲜，白纻眼细匀于研。砖排古砌春苔干， \n殷勤寄我清明前。金槽无声飞碧烟，赤兽呵冰急铁喧。 \n林风夕和真珠泉，半匙青粉搅潺湲。绿云轻绾湘娥鬟， \n尝来纵使重支枕，胡蝶寂寥空掩关。",
  "dynasty": "唐代",
  "id": 34884,
  "name": "谢僧寄茶",
  "poet": {
    "desc": "李咸用，唐，生卒年不详。族望陇西（今甘肃临洮）。习儒业，久不第，曾应辟为推官。因唐末乱离，仕途不达，遂寓居庐山等地。生平事迹散见宋杨万里《唐李推官披沙集序》、《直斋书录解题》卷一九、《唐才子传》卷一〇《殷文圭》附。咸用工诗，尤擅乐府、律诗。所作多忧乱失意之词。为善写“征人凄苦之情”，有“国风之遗音，江左之异曲”（《唐李推官披沙集序》）。辛文房则诋为“气格卑下”(《唐才子传》)。与修睦、来鹏等有交谊，时有唱酬。作诗颇多，《直斋书录解题》卷一九著录《披沙集》6卷。《全唐诗》存诗3卷。",
    "id": 1581,
    "image": "https://raw.githubusercontent.com/hujiaweibujidao/poetry/master/image/image_1581.jpg",
    "name": "李咸用",
    "star": 0
  },
  "star": 1,
  "tags": []
}