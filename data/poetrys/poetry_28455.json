{
  "content": "北望高楼夏亦寒，山重水阔接长安。修梁暗换丹楹小， \n疏牖全开彩槛宽。风卷浮云披睥睨，露凉明月坠阑干。 \n庾公恋阙怀乡处，目送归帆下远滩。",
  "dynasty": "唐代",
  "id": 28455,
  "name": "和崔大夫新广北楼登眺",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}