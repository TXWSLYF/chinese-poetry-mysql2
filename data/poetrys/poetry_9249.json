{
  "content": "燕子与百劳，一西复一东。天空信寥廓，翔集何时同。 \n知己怅难遇，良朋非易逢。怜君心相亲，与我家又通。 \n言笑日无度，书札凡几封。湛湛万顷陂，森森千丈松。 \n不知有机巧，无事干心胸。满堂皆酒徒，岂复羡王公。 \n早年抱将略，累岁依幕中。昨者从淮西，归来奏边功。 \n承恩长乐殿，醉出明光宫。逆旅悲寒蝉，客梦惊飞鸿。 \n发家见春草，却去闻秋风。月色冷楚城，淮光透霜空。 \n各自务功业，当须激深衷。别后能相思，何嗟山水重。",
  "dynasty": "唐代",
  "id": 9249,
  "name": "送王著作赴淮西幕府",
  "poet": {
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。",
    "id": 113,
    "image": "https://raw.githubusercontent.com/hujiaweibujidao/poetry/master/image/image_113.jpg",
    "name": "岑参",
    "star": 0
  },
  "star": 2,
  "tags": []
}