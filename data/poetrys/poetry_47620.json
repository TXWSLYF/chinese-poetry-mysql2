{
  "content": "香清粉澹怨残春，蝶翅蜂须恋蕊尘。\n闲倚晚风生怅望，静留迟日学因循。\n休将薜荔为青琐，好与玫瑰作近邻。\n零落若教随暮雨，又应愁杀别离人。",
  "dynasty": "唐代",
  "id": 47620,
  "name": "芍药·香清粉澹怨",
  "poet": {
    "desc": "张泌，字子澄，唐末重要作家，生卒年约与韩偓(842-914)相当。",
    "id": 688,
    "image": "https://raw.githubusercontent.com/hujiaweibujidao/poetry/master/image/image_688.jpg",
    "name": "张泌",
    "star": 0
  },
  "star": 4,
  "tags": []
}