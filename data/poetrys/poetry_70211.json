{
  "content": "秋望和胡致居\n菊又开，人何往？夜静孤眠北窗凉，月明闭上南楼望。天一方，雁几双，书半行。\n客席胡使君席上\n舞态轻，歌喉稳，十里香尘柳边春，一声《金缕》樽前韵。敛绣巾，整翠云，点绛唇。\n春愁\n晓梦云，残妆粉，一点芳心怨王孙，十年不寄平安信。绿水滨，碧草春，红杏村。\n伤春\n杨柳阴，秋千影；恨煞啼鹃断肠声，越添怨女伤春病。倚绣屏，搊锦筝，调玉笙。\n宫中秋日\n环珮轻，蓬莱浅，桂子香清小壶天，芙蓉露冷技香殿。花可怜，月又圆，人未眠。\n梅友席上\n已乐闲，从吾懒，虎帐风悲紫荆关，马蹄霜冻白云栈。冷眼看，倦鸟还，行路难。\n史氏池亭\n宿酒醒，良宵永，风细荷香梦魂清，月明梧叶阑干静。玉管笙，粉面筝，金字经。\n东浙旧游\n镜水边，巾山顶，两袖松风羽衣轻，一奁梅月冰壶净。鹊尾炉，凤嘴瓶，雁足灯。\n怀古流翁索题\n舞袖云，妆台粉，翠被浓香一时思。黄沙妖血千年恨。虞美人，孔贵嫔，杨太真。",
  "dynasty": "元代",
  "id": 70211,
  "name": "【南吕】四块玉_秋望和胡致",
  "poet": {
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。",
    "id": 394,
    "image": "https://raw.githubusercontent.com/hujiaweibujidao/poetry/master/image/image_394.jpg",
    "name": "张可久",
    "star": 0
  },
  "star": 2,
  "tags": []
}