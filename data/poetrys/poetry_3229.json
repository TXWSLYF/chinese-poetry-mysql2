{
  "content": "愁客坐山隈，怀抱自悠哉。况复高秋夕，明月正裴回。 \n亭亭出迥岫，皎皎映层台。色带银河满，光含玉露开。 \n淡云笼影度，虚晕抱轮回。谷邃凉阴静，山空夜响哀。 \n寒催数雁过，风送一萤来。独轸离居恨，遥想故人杯。",
  "dynasty": "唐代",
  "id": 3229,
  "name": "秋山望月酬李骑曹",
  "poet": {
    "desc": "李峤(644～713) ，唐代诗人。字巨山。赵州赞皇（今属河北）人。李峤对唐代律诗和歌行的发展有一定的作用与影响。他前与王勃、杨炯相接，又和杜审言、崔融、苏味道并称“文章四友”。",
    "id": 521,
    "image": "https://raw.githubusercontent.com/hujiaweibujidao/poetry/master/image/image_521.jpg",
    "name": "李峤",
    "star": 0
  },
  "star": 2,
  "tags": []
}