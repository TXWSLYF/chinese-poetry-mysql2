{
  "content": "将军在重围，音信绝不通。羽书如流星，飞入甘泉宫。 \n倚是并州儿，少年心胆雄。一朝随召募，百战争王公。 \n去年桑干北，今年桑干东。死是征人死，功是将军功。 \n汗马牧秋月，疲卒卧霜风。仍闻左贤王，更将围云中。",
  "dynasty": "唐代",
  "id": 9160,
  "name": "出塞曲（一作刘济诗）",
  "poet": {
    "desc": "刘湾，[唐]（约公元七四九年前后在世）字灵源，西蜀人，一作彭城（今江苏徐州）人。生卒年均不祥，约唐玄宗天宝中前后在世。工诗。天宝进士。禄山之乱，以侍御史居衡阳，与元结相友善。湾所作诗，今存于全唐诗者，仅六首。",
    "id": 2258,
    "name": "刘湾",
    "star": 0
  },
  "star": 1,
  "tags": []
}