{
  "content": "辉天复耀地，再为歌咏始。素传学道徒，清门有君子。 \n文涧泻潺潺，德峰来垒垒。两京二十年，投食公卿间。 \n封章既不下，故旧多惭颜。卖马市耕牛，却归湘浦山。 \n麦收蚕上簇，衣食应丰足。碧涧伴僧禅，秋山对雨宿。 \n且欢身体适，幸免缨组束。上宰镇荆州，敬重同岁游。 \n欢逢通世友，简授画戎筹。迟迟就公食，怆怆别野裘。 \n主人开宴席，礼数无形迹。醉笑或颠吟，发谈皆损益。 \n临甃理芳鲜，升堂引宾客。早岁慕嘉名，远思今始平。 \n孔门忝同辙，潘馆幸诸甥。自知再婚娶，岂望为亲情。 \n欣欣还切切，又二千里别。楚笔防寄书，蜀茶忧远热。 \n关山足重叠，会合何时节。莫叹各从军，且愁岐路分。 \n美人停玉指，离瑟不中闻。争向巴山夜，猿声满碧云。",
  "dynasty": "唐代",
  "id": 15714,
  "name": "荆南赠别李肇著作转韵诗",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 2,
  "tags": []
}