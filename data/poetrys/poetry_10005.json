{
  "content": "吴门别后蹈沧州，帝里相逢俱白头。自叹马卿常带病， \n还嗟李广未封侯。棠梨宫里瞻龙衮，细柳营前著豹裘。 \n想到滑台桑叶落，黄河东注荻花秋。",
  "dynasty": "唐代",
  "id": 10005,
  "name": "送马将军奏事毕归滑州使幕",
  "poet": {
    "desc": "李嘉祐，字从一，生卒年俱不可考，赵州（今河北省赵县）人。天宝七年（748）进士，授秘书正字。",
    "id": 760,
    "name": "李嘉祐",
    "star": 0
  },
  "star": 2,
  "tags": []
}