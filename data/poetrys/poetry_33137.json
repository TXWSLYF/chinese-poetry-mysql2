{
  "content": "春蚕未成茧，已贺箱笼实。蟢子徒有丝，终年不成匹。 \n每念古人言，有得则有失。我命独如何，憔悴长如一。 \n白日九衢中，幽独暗如漆。流泉有枯时，穷贱无尽日。 \n惆怅复惆怅，几回新月出。",
  "dynasty": "唐代",
  "id": 33137,
  "name": "自叹",
  "poet": {
    "desc": "邵谒 唐（约公元860年前后在世）字不详，广东韶州翁源人。 唐代“岭南五才子”之一。 生卒年均不详，约唐懿宗咸通初前后在世。",
    "id": 418,
    "name": "邵谒",
    "star": 0
  },
  "star": 1,
  "tags": []
}