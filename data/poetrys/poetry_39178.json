{
  "content": "蕊珠宫里谪神仙，八载温陵万户闲。心地阔于云梦泽， \n官资高却太行山。姜牙兆寄熊罴内，陶侃文成掌握间。 \n应笑清溪旧门吏，年年扶病掩柴关。 \n武荣江畔荫祥云，宠拜天人庆郡人。五色鹤绫花上敕， \n九霄龙尾道边臣。英雄达处谁言命，富贵来时自逼身。 \n更待春风飞吉语，紫泥分付与陶钧。",
  "dynasty": "唐代",
  "id": 39178,
  "name": "贺清源太保王延彬",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 1,
  "tags": []
}