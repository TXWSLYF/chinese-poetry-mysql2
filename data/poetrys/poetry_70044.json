{
  "content": "积雨\n春来那曾晴半日，人散芳菲地。苔生翡翠衣，花滴胭脂泪，偏嫌锦鸠枝上啼。\n题情\n桃源水流清似玉，长恨姻缘误。闲讴窈窕歌，总是相思句，怕随风化作春夜雨。\n南山豆苗荒数亩，拂袖先归去。高官鼎内自，小吏罝中兔，争似闭门闲看书。\n和靖墓\n林逋老仙清避俗，独向孤山住。梅花两句诗，芳草千年墓，不强如长卿封禅书。\n钱塘怀古\n吴山越山山下水，总是凄凉意。江流今古愁，山雨兴亡泪，沙鸥笑人闲未得。\n湖上九日\n芙蓉岸边移画船，沉醉黄花宴。山光浓似蓝，水色明如练，渔童惯听歌笑喧。\n曹明善北回\n文章故人天上来，相见同倾益。两京花柳情，八景烟云态，偏宜品题七步才。",
  "dynasty": "元代",
  "id": 70044,
  "name": "【双调】清江引_积雨春来那",
  "poet": {
    "desc": "任昱，字则明，四明（今浙江宁波市）人。与张可久、曹明善为同时代人，少时好狎游，一生不仕。所作散曲小令在歌妓中传唱广泛。其作品《闲居》有“结庐移石动云根，不受红尘”、《隐居》有“不顺俗，不妄图，清高风度”等句，知其为足迹往来于苏、杭的一位“布衣”。",
    "id": 2352,
    "name": "任昱",
    "star": 0
  },
  "star": 1,
  "tags": []
}