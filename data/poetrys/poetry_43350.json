{
  "content": "望祀崇周典，皇华出汉庭。紫泥颁会计，玄酒荐芳馨。 \n圣虑多虔肃，斋心合至灵。占祥刊史竹，筮日数尧蓂. \n礼秩加新命，朝章笃理刑。敷诚通北阙，遗爱在南亭。 \n苕水思曾泛，矶山忆重经。清风门客仰，佳颂国人听。 \n攀桂留卿月，征文待使星。春郊回驷牡，遥识故林青。",
  "dynasty": "唐代",
  "id": 43350,
  "name": "同诸公奉侍祭岳渎使大理卢幼平自会稽回经平望…不至",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}