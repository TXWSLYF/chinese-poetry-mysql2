{
  "content": "茅庵草舍活计，直吃的醺醺醉如泥，吃的尽醉方归。旦清歌道童声齐，相\n随。乐乐跎跎，又不管是非。快活了一日，一朝便宜。闲时节看古书，闷把青山\n对，归去来兮。一带山如翠，牢把柴门闭。危来催，危来催，不恋荣华贵！不如\n饮金杯，饮金杯，一世儿清闲落得。　幽居\n　　常笑屈原独醒，理论甚斜和正？浑清，争，一事无成，汨罗江倾送了残生，\n无能！我料这里直，难买人世情。顺时和光，倒得安宁。静处潜，深山里隐，且\n养疏慵。愿学陶渊明，卸印归三径。不争名，不争名，曾共高人论。且妆忄昏，\n且妆忄昏，识破南柯梦境。　玩世\n　　秦宫汉阙豪奢，到如今实难曰。伤嗟，些，土尽灰竭。叹消磨多少贤哲，豪\n杰。百代功名，千年志节。半霎南柯，一梦胡蝶。尘外人，林中客，甘分闲也。\n　　弗使心饕餮，只要身常洁。且妆呆，且妆呆，静把柴门叠。晋朝耶，魏朝耶，\n指落花无言自说。　村居\n　　农家畏日炎天，避暑在黄芦堰。林泉，边，跣足而眠。有忘忧白鹭红鸳，堪\n怜。斗举香醪，齐歌采莲。悲意忘形，乐矣欣然。瓦缶斟，磁瓯里劝，邻叟相传。\n　　除此于飞愿，只此予终愿。更无言，更无言，盏盏干干咽。不留涓，不留涓，\n一饮一个前合后偃。　题情\n　　孤眠怎睚今宵，更那堪孤灯儿照。心焦，焦，宝鼎内香烧，画檐间铁马儿轻\n敲，风梢。一弄儿凄凉，都来的吵闹。促织儿纱窗，絮絮叨叨。想起来，添烦恼，\n不觉的斜月上花梢。天外宾鸿叫，有梦还惊觉。好心焦，好心焦，盛添十年老。\n畅难熬，畅难熬，断人肠金鸡报晓。　闺怨\n　　孤眠冷冷清清，恰才则人初静。又被和风，风，吹灭残灯。不由的见景生情，\n伤心。暗想才郎，全无些志诚。月下星前，海誓山盟。想起来，添愁闷，不觉的\n倒枕翻衾。窗外寒风动，吹觉南柯梦。好伤情，好伤情，独自珊瑚枕。泪如倾，\n泪如倾，眼见的我今春瘦损。",
  "dynasty": "元代",
  "id": 69915,
  "name": "【中吕】齐天乐过红衫儿　叹世",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}