{
  "content": "自辽东鹤去，算何人、插得翅能飞。笑平生错铸，儒冠误识，者也焉之。谩道寒蚕冰底，瓮茧解成丝。何许丝千丈，补得龙衣。 \n镜里不堪勋业，纵梦中八翼，不到天墀。看B246间富贵，妻妾笑施施。对青山、千年不老，但梅花、头白伴人衰。严陵路，年年潮水，不上渔矶。",
  "dynasty": "宋代",
  "id": 63117,
  "name": "八声甘州（再用韵述怀）",
  "poet": {
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。",
    "id": 527,
    "image": "https://raw.githubusercontent.com/hujiaweibujidao/poetry/master/image/image_527.jpg",
    "name": "何梦桂",
    "star": 0
  },
  "star": 1,
  "tags": []
}