{
  "content": "雕栏闲倚，瑞雪霁、浣出人间金碧。下想名园，芳心多少，欲占九州颜色。洞开路入丹汉，自是神仙真宅。寒吟外，看歌云舞雪，光阴难得。 \n谁共怀古意，东海一老，居易头垂白。自此英雄，功名相继，空有寂寥遗迹。圣贤电拂休笑，离合许多宾客。使君乐与人同，且对云门斜日。",
  "dynasty": "宋代",
  "id": 65378,
  "name": "喜迁莺（表海亭冬日闲宴）",
  "poet": {
    "desc": "黄裳（1044-1130），字勉仲，延平（今福建南平）人。元丰五年（1082）进士第一，累官至端明殿学士。卒赠少傅。著有《演山先生文集》、《演山词》。黄裳是北宋著名文学家和词人，其词语言明艳，如春水碧玉，令人心醉，著有《演山先生文集》、《演山词》，词作以《减字木兰花》最为著名，流传甚广。",
    "id": 58,
    "image": "https://raw.githubusercontent.com/hujiaweibujidao/poetry/master/image/image_58.jpg",
    "name": "黄裳",
    "star": 0
  },
  "star": 1,
  "tags": []
}