{
  "content": "荆门前岁使乎回，求得星郎近制来。连日借吟终不已， \n一灯忘寝又重开。秋风漫作牵情赋，春草真为入梦才。 \n堪笑陈宫诸狎客，当时空有个追陪。",
  "dynasty": "唐代",
  "id": 45251,
  "name": "得李推官近寄怀",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}