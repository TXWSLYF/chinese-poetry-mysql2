{
  "content": "骤雨鸣淅沥，飕飗谿谷寒。碧潭千馀尺，下见蛟龙蟠。 \n石门吞众流，绝岸呀层峦。幽趣倏万变，奇观非一端。 \n偶逐干禄徒，十年皆小官。抱板寻旧圃，弊庐临迅湍。 \n君子满清朝，小人思挂冠。酿酒漉松子，引泉通竹竿。 \n何必濯沧浪，不能钓严滩。此地可遗老，劝君来考槃。",
  "dynasty": "唐代",
  "id": 9277,
  "name": "太一石鳖崖口潭旧庐招王学士",
  "poet": {
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。",
    "id": 113,
    "image": "https://raw.githubusercontent.com/hujiaweibujidao/poetry/master/image/image_113.jpg",
    "name": "岑参",
    "star": 0
  },
  "star": 1,
  "tags": []
}