{
  "content": "黔娄住何处，仁邑无馁寒。岂悟旧羁旅，变为新闲安。 \n二倾有馀食，三农行可观。笼禽得高巢，辙鲋还层澜。 \n翳翳桑柘墟，纷纷田里欢。兵戈忽消散，耦耕非艰难。 \n嘉木偶良酌，芳阴庇清弹。力农唯一事，趣世徒万端。 \n静觉本相厚，动为末所残。此外有馀暇，锄荒出幽兰。",
  "dynasty": "唐代",
  "id": 19495,
  "name": "新卜清罗幽居奉献陆大夫",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 1,
  "tags": []
}