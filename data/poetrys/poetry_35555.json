{
  "content": "一星残烛照离堂，失计游心归渺茫。不自寻思无道路， \n为谁辛苦竞时光。九衢春色休回首，半夜溪声正梦乡。 \n却羡去年买山侣，月斜渔艇倚潇湘。",
  "dynasty": "唐代",
  "id": 35555,
  "name": "春夜赤水驿旅怀",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 2,
  "tags": []
}