{
  "content": "僧室并皇宫，云门辇路同。渭分双阙北，山迥五陵东。 \n修绠悬林表，深泉汲洞中。人烟窥垤蚁，鸳瓦拂冥鸿。 \n藓壁松生峭，龛灯月照空。稀逢息心侣，独礼竺乾公。",
  "dynasty": "唐代",
  "id": 30351,
  "name": "题石瓮寺",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}