{
  "content": "春欲来，每日望春门早开。黄衫白马带尘土， \n逢著探春人却回。御堤内园晓过急，九衢大宅家家入。 \n青帝少女染桃花，露妆初出红犹湿。光风暾暾蝶宛宛， \n绕树气匝枝柯软。可怜寒食街中郎，早起著得单衣裳。 \n少年即见春好处，似我白头无好树。",
  "dynasty": "唐代",
  "id": 15793,
  "name": "春来曲",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 2,
  "tags": []
}