{
  "content": "崔侯善弹棋，巧妙尽于此。蓝田美玉清如砥， \n白黑相分十二子。联翩百中皆造微，魏文手巾不足比。 \n缘边度陇未可嘉，鸟跂星悬危复斜。回飙转指速飞电， \n拂四取五旋风花。坐中齐声称绝艺，仙人六博何能继。 \n一别常山道路遥，为余更作三五势。",
  "dynasty": "唐代",
  "id": 6047,
  "name": "弹棋歌",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 2,
  "tags": []
}