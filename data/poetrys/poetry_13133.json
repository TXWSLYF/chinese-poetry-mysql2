{
  "content": "众书之中虞书巧，体法自然归大道。不同怀素只攻颠， \n岂类张芝惟创草。形势素，筋骨老，父子君臣相揖抱。 \n孤青似竹更飕飗，阔白如波长浩渺。能方正，不隳倒， \n功夫未至难寻奥。须知孔子庙堂碑，便是青箱中至宝。",
  "dynasty": "唐代",
  "id": 13133,
  "name": "赋虞书歌",
  "poet": {
    "desc": "贾躭，字敦诗，唐沧州南皮人。天宝中，举明经，授临清县尉。上疏论时政，改正平尉，从事河东检校膳部员外郎。历邠州刺史，政绩茂异，入为鸿胪卿。自大历至贞元，三为节镇，征拜右仆射，同中书门下平章事。在相位十三年，世称其淳德。躭好地理学，外国使至，必讯其山川土俗，因撰 《海内华夷图》 及 《古今郡国县道四夷述》四十卷，表献之。诗一首。",
    "id": 2016,
    "name": "贾躭",
    "star": 0
  },
  "star": 1,
  "tags": []
}