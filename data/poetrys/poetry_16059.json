{
  "content": "扬州桥边少妇，长安城里商人。 \n二年不得消息，各自拜鬼求神。 \n青草湖边草色，飞猿岭上猿声。 \n万里湘江客到，有风有雨人行。 \n树头花落花开，道上人去人来。 \n朝愁暮愁即老，百年几度三台。 \n闻身强健且为，头白齿落难追。 \n准拟百年千岁，能得几许多时。",
  "dynasty": "唐代",
  "id": 16059,
  "name": "江南三台词四首",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 2,
  "tags": []
}