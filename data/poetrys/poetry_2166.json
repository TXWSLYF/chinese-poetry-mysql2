{
  "content": "朔风动秋草，清跸长安道。长城连不穷，所以隔华戎。 \n规模惟圣作，负荷晓成功。鸟庭已向内，龙荒更凿空。 \n玉关尘卷静，金微路已通。汤征随北怨，舜咏起南风。 \n画地功初立，绥边事云集。朝服践狼居，凯歌旋马邑。 \n山响传凤吹，霜华藻琼钑。属国拥节归，单于款关入。 \n日落寒风起，惊蓬被原隰。零落叶已寒，河流清且急。 \n四时徭役尽，千载干戈戢。太平今若斯，汗马竟无施。 \n唯当事笔砚，归去草封禅。",
  "dynasty": "唐代",
  "id": 2166,
  "name": "赋饮马长城窟",
  "poet": {
    "desc": "袁朗，雍州长安人。勤学，好属文。在南朝陈时释褐秘书郎，甚为江总所重。尝制千字诗，当时以为盛作。陈后主召入禁中，使为月赋，染翰立成。迁太子洗马。仕隋，为仪曹郎。唐朝初年，授齐王文学，转给事中。贞观初年逝世。唐太宗称其谨厚，悼惜之。集十四卷，今存诗四首。",
    "id": 1015,
    "name": "袁朗",
    "star": 0
  },
  "star": 3,
  "tags": []
}