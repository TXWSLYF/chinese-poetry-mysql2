{
  "content": "尽日临风坐，雄词妙略兼。共知时世薄，宁恨岁华淹。 \n且把灵方试，休凭吉梦占。夜然烧汞火，朝炼洗金盐。 \n有路求真隐，无媒举孝廉。自然成啸傲，不是学沉潜。 \n水恨同心隔，霜愁两鬓沾。鹤屏怜掩扇，乌帽爱垂檐。 \n雅调宜观乐，清才称典签。冠頫玄发少，书健紫毫尖。 \n故疾因秋召，尘容畏日黔。壮图须行行，儒服谩襜襜. \n片石聊当枕，横烟欲代帘。蠹根延穴蚁，疏叶漏庭蟾。 \n药鼎高低铸，云庵早晚苫。胡麻如重寄，从诮我无厌。",
  "dynasty": "唐代",
  "id": 33735,
  "name": "秋日遣怀十六韵寄道侣",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 2,
  "tags": []
}