{
  "content": "雨从箕山来，倏与飘风度。晴明西峰日，绿缛南溪树。 \n此时客精庐，幸蒙真僧顾。深入清净理，妙断往来趣。 \n意得两契如，言尽共忘喻。观花寂不动，闻鸟悬可悟。 \n向夕闻天香，淹留不能去。",
  "dynasty": "唐代",
  "id": 2935,
  "name": "雨从箕山来",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}