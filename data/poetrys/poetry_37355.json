{
  "content": "春楼处子倾城，金陵狎客多情。朝云暮雨会合， \n罗袜绣被逢迎。华山梧桐相覆，蛮江豆蔻连生。 \n幽欢不尽告别，秋河怅望平明。 \n一灯前雨落夜，三月尽草青时。半寒半暖正好， \n花开花谢相思。惆怅空教梦见，懊恼多成酒悲。 \n红袖不干谁会，揉损联娟澹眉。 \n此间青草更远，不唯空绕汀洲。那里朝日才出， \n还应先照西楼。忆泪因成恨泪，梦游常续心游。 \n桃源洞口来否，绛节霓旌久留。",
  "dynasty": "唐代",
  "id": 37355,
  "name": "六言三首",
  "poet": {
    "desc": "韩偓（公元842年～公元923年）。中国唐代诗人。乳名冬郎，字致光，号致尧，晚年又号玉山樵人。陕西万年县（今樊川）人。自幼聪明好学，10岁时，曾即席赋诗送其姨夫李商隐，令满座皆惊，李商隐称赞其诗是“雏凤清于老凤声”。龙纪元年(889年)，韩偓中进士，初在河中镇节度使幕府任职，后入朝历任左拾遗、左谏议大夫、度支副使、翰林学士。",
    "id": 130,
    "image": "https://raw.githubusercontent.com/hujiaweibujidao/poetry/master/image/image_130.jpg",
    "name": "韩偓",
    "star": 0
  },
  "star": 2,
  "tags": []
}