{
  "content": "此溪何处路，遥问白髯翁。佛庙千岩里，人家一岛中。 \n鱼倾荷叶露，蝉噪柳林风。急濑鸣车轴，微波漾钓筒。 \n石苔萦棹绿，山果拂舟红。更就千村宿，溪桥与剡通。",
  "dynasty": "唐代",
  "id": 28490,
  "name": "泛五云溪",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}