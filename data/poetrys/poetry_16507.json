{
  "content": "寄远空以心，心诚亦难知。箧中有秋帛，裁作远客衣。 \n缝制虽女功，尽度手自持。容貌常目中，长短不复疑。 \n斜缝密且坚，游客多尘缁。意欲都无言，浣濯耐岁时。 \n殷勤托行人，传语慎勿遗。别来年已老，亦闻鬓成丝。 \n纵然更相逢，握手唯是悲。所寄莫复弃，愿见长相思。",
  "dynasty": "唐代",
  "id": 16507,
  "name": "寄卢俨员外秋衣词",
  "poet": {
    "desc": "于鹄，大历、贞元间诗人也。隐居汉阳，尝为诸府从事。其诗语言朴实生动，清新可人；题材方面多描写隐逸生活，宣扬禅心道风的作品。代表作有《巴女谣》、《江南曲》、《题邻居》、《塞上曲》、《悼孩子》、《长安游》、《惜花 》、《南溪书斋》、《题美人》等，其中以《巴女谣》和《江南曲》两首诗流传最广。",
    "id": 833,
    "image": "https://raw.githubusercontent.com/hujiaweibujidao/poetry/master/image/image_833.jpg",
    "name": "于鹄",
    "star": 0
  },
  "star": 1,
  "tags": []
}