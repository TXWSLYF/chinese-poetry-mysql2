{
  "content": "幽庭凝碧亦涟漪，檐霤声繁聒梦归。半岫金乌才委照， \n一川石燕又交飞。濯枝霢霂榴花吐，吹渚飘飖暑气微。 \n因忆故园闲钓处，苍苔斑驳满渔矶。",
  "dynasty": "唐代",
  "id": 41705,
  "name": "对雨",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 1,
  "tags": []
}