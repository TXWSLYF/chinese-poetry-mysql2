{
  "content": "故人南台秀，夙擅中朝美。拥传从北来，飞霜日千里。 \n贫居幸相访，顾我柴门里。却讶绣衣人，仍交布衣士。 \n王程遽尔迫，别恋从此始。浊酒未暇斟，清文颇垂示。 \n回瞻骢马速，但见行尘起。日暮汀洲寒，春风渡流水。 \n草色官道边，桃花御沟里。天涯一鸟夕，惆怅知何已。",
  "dynasty": "唐代",
  "id": 6924,
  "name": "李侍御河北使回，至东京相访",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}