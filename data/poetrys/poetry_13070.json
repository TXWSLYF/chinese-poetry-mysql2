{
  "content": "太学时观礼，东方晓色分。威仪何棣棣，环珮又纷纷。 \n古乐从空尽，清歌几处闻。六和成远吹，九奏动行云。 \n圣上尊儒学，春秋奠茂勋。幸因陪齿列，聊以颂斯文。",
  "dynasty": "唐代",
  "id": 13070,
  "name": "释奠日国学观礼闻雅颂",
  "poet": {
    "desc": "滕珦，婺州(今浙江金华)人。登进士第。元和七年任太学博士，历茂王傅。大和三年以右庶子致仕，归老婺州。《新唐书·艺文志》著录《滕珦集》，卷亡，今佚。《全唐诗》卷二五三存其诗一首，《唐文拾遗》卷二九存其文一篇。",
    "id": 1079,
    "image": "https://raw.githubusercontent.com/hujiaweibujidao/poetry/master/image/image_1079.jpg",
    "name": "滕珦",
    "star": 0
  },
  "star": 2,
  "tags": []
}