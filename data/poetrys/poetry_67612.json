{
  "content": "庆朋良相遇，夷夏均欢，福沾绵宇。扶日勋高，更补天力巨。学造渊微，文赓三圣，被褒语。来自丹台，生逢华旦，身登仙路。 \n衮绣归来，水晶宫里，燕处超然，去天尺五。绿发朱颜，照青春如故。一粒刀圭，五更丹灶，与赤松游处。只恐看着蒲轮，趣上沙堤归去。",
  "dynasty": "宋代",
  "id": 67612,
  "name": "醉蓬莱",
  "poet": {
    "desc": "李商英，男，宋代著名诗人。",
    "id": 3146,
    "name": "李商英",
    "star": 0
  },
  "star": 1,
  "tags": []
}