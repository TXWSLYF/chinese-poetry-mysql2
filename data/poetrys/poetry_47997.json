{
  "content": "其一 \n\n藁砧今何在，山上复有山。\n何当大刀头，破镜飞上天。\n\n其二\n日暮秋云阴，江水清且深。\n何用通音信，莲花玳瑁簪。\n\n其三\n菟丝从长风，根茎无断绝。\n无情尚不离，有情安可别？\n\n其四\n南山一桂树，上有双鸳鸯。\n千年长交颈，欢爱不相忘。\n\n",
  "dynasty": "两汉",
  "id": 47997,
  "name": "古绝句四首",
  "poet": {
    "id": 0,
    "name": "佚名",
    "star": 0
  },
  "star": 6,
  "tags": []
}