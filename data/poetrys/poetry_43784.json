{
  "content": "吴缣楚练何白皙，居士持来遗禅客。禅客能裁漉水囊， \n不用衣工秉刀尺。先师遗我式无缺，一滤一翻心敢赊。 \n夕望东峰思漱盥，曨曨斜月悬灯纱。徙倚花前漏初断， \n白猿争啸惊禅伴。玉瓶徐泻赏涓涓，溅著莲衣水珠满。 \n因识仁人为宦情，还如漉水爱苍生。聊歌一曲与君别， \n莫忘寒泉见底清。",
  "dynasty": "唐代",
  "id": 43784,
  "name": "春夜赋得漉水囊歌，送郑明府",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}