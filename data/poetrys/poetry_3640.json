{
  "content": "九九侍神仙，高高坐半天。文章二曜动，气色五星连。 \n簪绂趋皇极，笙歌接御筵。愿因茱菊酒，相守百千年。",
  "dynasty": "唐代",
  "id": 3640,
  "name": "奉和九日幸临渭亭，登高应制得筵字",
  "poet": {
    "desc": "阎朝隐，字友倩，赵州栾城人。连中进士、孝弟廉让科。性滑稽，属辞奇诡，为武后所赏。累迁给事中，预修《三教珠英》。圣历中，转麟台少监，坐附张易之徙岭外。景龙时，还为著作郎。先天中，除秘书少监，后贬通州别驾。诗十三首。",
    "id": 2048,
    "name": "阎朝隐",
    "star": 0
  },
  "star": 1,
  "tags": []
}