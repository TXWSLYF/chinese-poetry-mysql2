{
  "content": "那得身无事。问双溪老子，而今万缘空否。正使尘劳偿未了，毕竟难昏灵府。已笑唾、功名如土。五十九年风雨过，算非非、是是何须数。垂老也，信缘度。 \n绿阴朱夏回清暑。叹病来、觞怯流霞，扇闲白羽。方念生初增感慨，谁寄乐章新语。知是我、花庵庵主。一别三年惟梦见，定何时、相对倾琼醑。惊世路，有豺虎| |。 ",
  "dynasty": "宋代",
  "id": 61258,
  "name": "贺新郎（次玉林见寿韵）",
  "poet": {
    "desc": "冯取洽，字熙之，号双溪翁，延平（今福建南平）人。生卒年均不详，约宋理淳佑初前后在世。工词，常与黄升唱和。《花庵词选》中录他的词五首。",
    "id": 1742,
    "name": "冯取洽",
    "star": 0
  },
  "star": 1,
  "tags": []
}