{
  "content": "都门连骑出，东野柳如丝。秦苑看山处，王孙逐草时。 \n欢游难再得，衰老是前期。林静莺啼远，春深日过迟。 \n落花今夕思，秉烛古人诗。对酒当为乐，双杯未可辞。",
  "dynasty": "唐代",
  "id": 13694,
  "name": "晚春青门林亭燕集",
  "poet": {
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。",
    "id": 2564,
    "name": "耿湋",
    "star": 0
  },
  "star": 1,
  "tags": []
}