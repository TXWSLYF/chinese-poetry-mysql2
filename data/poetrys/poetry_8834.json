{
  "content": "少事武皇帝，无赖恃恩私。身作里中横，家藏亡命儿。 \n朝持樗蒲局，暮窃东邻姬。司隶不敢捕，立在白玉墀。 \n骊山风雪夜，长杨羽猎时。一字都不识，饮酒肆顽痴。 \n武皇升仙去，憔悴被人欺。读书事已晚，把笔学题诗。 \n两府始收迹，南宫谬见推。非才果不容，出守抚茕嫠。 \n忽逢杨开府，论旧涕俱垂。坐客何由识，惟有故人知。",
  "dynasty": "唐代",
  "id": 8834,
  "name": "逢杨开府",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}