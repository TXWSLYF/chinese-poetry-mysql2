{
  "content": "仲春蔼芳景，内庭宴群臣。森森列干戚，济济趋钩陈。 \n大乐本天地，中和序人伦。正声迈咸濩，易象含羲文。 \n玉俎映朝服，金钿明舞茵。韶光雪初霁，圣藻风自薰。 \n时泰恩泽溥，功成行缀新。赓歌仰昭回，窃比华封人。",
  "dynasty": "唐代",
  "id": 16890,
  "name": "奉和圣制中春麟德殿会百寮观新乐",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 2,
  "tags": []
}