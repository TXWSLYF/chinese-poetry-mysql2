{
  "content": "酒力先从脸晕生。粉妆新丽笑相迎。晓寒高护彩云轻。 \n不语似愁春力浅，有情应恨烛花明。更於何处觅倾城。",
  "dynasty": "宋代",
  "id": 58509,
  "name": "浣溪沙（烛下海棠）",
  "poet": {
    "desc": "陈三聘，宋代诗词家。约公元一一六二年前后在世。字梦弼（或写作“㢸”），南宋吴郡（今苏州）人。生卒年均不详，约宋高宗绍兴末前后在世。生平事迹无考。工词，有《和石湖词》一卷，入选《强村丛书》传于世。",
    "id": 2097,
    "name": "陈三聘",
    "star": 0
  },
  "star": 1,
  "tags": []
}