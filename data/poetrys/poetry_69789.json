{
  "content": "穷通一日恩，好弱十年运。身闲道义尊，心远山林近。尘世不同群，惟与道\n相亲。一钵千家饭，双凫万里云。经纶，斗许黄金印；逡巡，回头不见人。乾坤\n一转丸，日月双飞箭。浮生梦一场，世事云千变。万里玉门关，七里钓鱼滩。晓\n日长安近，秋风蜀道难。休干，误杀英雄汉；看看，星星两鬓斑。晴风雨气收，\n满眼山光秀。寻苗枸杞香，曳杖桄榔瘦。识破抱官囚，谁更事王侯？甲子无拘击，\n乾坤只自由。无忧，醉了还依旧；归休，湖天风月秋。",
  "dynasty": "元代",
  "id": 69789,
  "name": "【双调】雁儿落过得胜令　闲适",
  "poet": {
    "desc": "邓玉宾子，同知邓玉宾的儿子，名字、籍贯、生平、事迹均不可考。其散曲仅存小令〔雁儿落过得胜令〕三首。作品表现了他对社会黑暗以及为官的危险的深刻认识。",
    "id": 1214,
    "name": "邓玉宾子",
    "star": 0
  },
  "star": 1,
  "tags": []
}