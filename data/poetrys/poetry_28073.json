{
  "content": "孤城漏未残，徒侣拂征鞍。洛北去游远，淮南归梦阑。 \n晓灯回壁暗，晴雪卷帘寒。强尽主人酒，出门行路难。",
  "dynasty": "唐代",
  "id": 28073,
  "name": "留赠偃师主人",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}