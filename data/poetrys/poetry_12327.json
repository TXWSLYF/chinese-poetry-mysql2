{
  "content": "少年结绶骋金羁，许下如看琼树枝。入里亲过朗陵伯， \n出门高视颍川儿。西游太府东乘传，泗上诸侯谁不羡。 \n时辈宁将白笔期，高流伫向丹霄见。何事翻飞不及群， \n虎班突骑来纷纷。吴江垂钓楚山醉，身寄沧波心白云。 \n中岁胡尘静如扫，一官又罢行将老。薛公荐士得君初， \n□领黄金千室馀。机尽独亲沙上鸟，家贫唯向釜中鱼。 \n□□□□□□□，□出重门烟树里。感物吟诗对暮天， \n怀人倚杖临秋水。别离几日问前期，鸣雁亭边人去时。 \n独坐不堪朝与夕，高风萧索乱蝉悲。",
  "dynasty": "唐代",
  "id": 12327,
  "name": "寄雍丘窦明府",
  "poet": {
    "desc": "韩翃，唐代诗人。字君平，南阳（今河南南阳）人。是“大历十才子”之一。天宝13年（754）考中进士，宝应年间在淄青节度使侯希逸幕府中任从事，后随侯希逸回朝，闲居长安十年。建中年间，因作《寒食》诗被唐德宗所赏识，因而被提拔为中书舍人。韩翃诗笔法轻巧，写景别致，在当时传诵很广。",
    "id": 473,
    "image": "https://raw.githubusercontent.com/hujiaweibujidao/poetry/master/image/image_473.jpg",
    "name": "韩翃",
    "star": 0
  },
  "star": 1,
  "tags": []
}