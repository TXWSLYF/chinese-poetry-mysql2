{
  "content": "汝水无浊波，汝山饶奇石。大贤为此郡，佳士来如积。 \n有客乘白驹，奉义惬所适。清风荡华馆，雅瑟泛瑶席。 \n芳醑静无喧，金尊光有涤。纵情孰虑损，听论自招益。 \n愿折若木枝，却彼曜灵夕。贵贱一相接，忧悰忽转易。 \n会合勿言轻，别离古来惜。请君驻征车，良遇难再觌。",
  "dynasty": "唐代",
  "id": 19473,
  "name": "汝州陆中丞席喜张从事至同赋十韵",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 1,
  "tags": []
}