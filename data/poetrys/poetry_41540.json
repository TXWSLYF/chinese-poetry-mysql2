{
  "content": "移桧托禅子，携家上赤城。拂琴天籁寂，欹枕海涛生。 \n云白寒峰晚，鸟歌春谷晴。又闻求桂楫，载月十洲行。",
  "dynasty": "唐代",
  "id": 41540,
  "name": "赠天台逸人",
  "poet": {
    "desc": "廖融（约936年前后在世）行大九郎，字元素。江西省宁都县黄陂镇黄陂村人。廖凝弟。性高洁，擅诗文。曾任都昌令。后唐末与弟凝由虔化卜隐南岳，自号衡山居士。",
    "id": 931,
    "image": "https://raw.githubusercontent.com/hujiaweibujidao/poetry/master/image/image_931.jpg",
    "name": "廖融",
    "star": 0
  },
  "star": 1,
  "tags": []
}