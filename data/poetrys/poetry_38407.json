{
  "content": "三年流落卧漳滨，王粲思家拭泪频。画角莫吹残月夜， \n病心方忆故园春。自为江上樵苏客，不识天边侍从臣。 \n怪得白鸥惊去尽，绿萝门外有朱轮。",
  "dynasty": "唐代",
  "id": 38407,
  "name": "婺州屏居蒙右省王拾遗车枉降访病中延候不得因成寄谢",
  "poet": {
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。",
    "id": 622,
    "image": "https://raw.githubusercontent.com/hujiaweibujidao/poetry/master/image/image_622.jpg",
    "name": "韦庄",
    "star": 0
  },
  "star": 1,
  "tags": []
}