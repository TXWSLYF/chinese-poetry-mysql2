{
  "content": "累宵同燕酌，十舍携征骑。始造双林寂，遐搜洞府秘。 \n群峰绕盘郁，悬泉仰特异。阴壑云松埋，阳崖烟花媚。 \n每虑观省牵，中乖游践志。我尚山水行，子归栖息地。 \n一操临流袂，上耸干云辔。独往倦危途，怀冲寡幽致。 \n赖尔还都期，方将登楼迟。",
  "dynasty": "唐代",
  "id": 8685,
  "name": "因省风俗，与从侄成绪游山水，中道先归寄示",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}