{
  "content": "大唐国里千年圣，王舍城中百亿身。却指容颜非我相， \n自言空色是吾真。深殿虔心随宝辇，广庭徐步引金轮。 \n古来贵重缘亲近，狂客惭为侍从臣。",
  "dynasty": "唐代",
  "id": 43812,
  "name": "驾幸圣容院应制",
  "poet": {
    "desc": "[唐]（约公元八二o年前后在世）本姓廖氏，蜀中人。生卒年均不详，约唐宪宗元和末前后在世。与令狐楚、刘禹锡最善。元和长庆二朝，并为内供奉，赐居安国寺红楼院。广宣工诗，有红楼集。",
    "id": 2003,
    "name": "广宣",
    "star": 0
  },
  "star": 1,
  "tags": []
}