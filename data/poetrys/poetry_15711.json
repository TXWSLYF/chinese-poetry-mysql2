{
  "content": "长年好名山，本性今得从。回看尘迹遥，稍见麋鹿踪。 \n老僧云中居，石门青重重。阴泉养成龟，古壁飞却龙。 \n扫石礼新经，悬幡上高峰。日夕猿鸟合，觅食听山钟。 \n将火寻远泉，煮茶傍寒松。晚随收药人，便宿南涧中。 \n晨起冲露行，湿花枝茸茸。归依向禅师，愿作香火翁。",
  "dynasty": "唐代",
  "id": 15711,
  "name": "七泉寺上方",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}