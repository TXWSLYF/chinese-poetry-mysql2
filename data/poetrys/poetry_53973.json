{
  "content": "磔攘送寒，燔烈兴岁，又颁尧历。青霭烧痕，绿浮风皱，暖回春色。地天交泰，时当倾否，五鬼休相厄。何妨笑倚东风，一饮杯三百。 \n长忆。苻坚入寇，功高晋室，无如安石。义概雄心，辄莫等闲抛掷。盖壤声名，鼎彝勋业。朋溪虽好，未放终闲逸。喈喈黄鸟，更看壶中春日。",
  "dynasty": "宋代",
  "id": 53973,
  "name": "石州慢（和董令升岁除）",
  "poet": {
    "desc": "公元一〇九三年至一一六九年字彦猷，庐州濡须人。生于宋哲宗元祐八年，卒于孝宗乾道五年，年七十七岁。善文，明白晓畅，诗亦真朴有致。为人慷慨有气节。宣和六年，（公元一一二四年）与兄之义弟之深同登进士第。对策极言燕云用兵之非，以切直抑制下列。调历阳丞。绍兴和议初成，之道方通判滁州，力陈辱国非便。大忤秦桧意，谪监南雄盐税。坐是沦废者二十年。后累官湖南转运判官，以朝奉大夫致仕。之道著有相山集三十卷，《四库总目》相山词一卷，《文献通考》传于世。",
    "id": 159,
    "image": "https://raw.githubusercontent.com/hujiaweibujidao/poetry/master/image/image_159.jpg",
    "name": "王之道",
    "star": 0
  },
  "star": 1,
  "tags": []
}