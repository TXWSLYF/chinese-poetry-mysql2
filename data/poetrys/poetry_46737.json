{
  "content": "许由去已远，冥莫见幽坟。世薄人不贵，兹山唯白云。 \n宁知三千岁，复有尧为君。时佐激颓俗，登箕挹清芬。 \n高节虽旦暮，邈与洪崖群。",
  "dynasty": "唐代",
  "id": 46737,
  "name": "陪群公登箕山赋得群字",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}