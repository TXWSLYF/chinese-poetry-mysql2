{
  "content": "兰亭曲水擅风流。移宴向清秋。黄花未应憔悴，盏面尚堪浮。 \n围艳质，发歌喉。细相酬。明年此会，主人还是，在凤池头。",
  "dynasty": "宋代",
  "id": 54729,
  "name": "诉衷情（史丞相宴曲水席上作）",
  "poet": {
    "desc": "曾觌（音di迪）（1109-1180） 字纯甫，汴京（今河南开封）人。绍兴中，为建王内知客。孝宗受禅，以潜邸旧人，授权知阁门事。淳熙初，除开府仪同三司，加少保、醴泉观使。趋奉宫廷，词多应制之作。其词语言婉丽，风格柔媚。代表作为《阮郎归》、《水调歌头》《西江月》《定风波》（长相思》、《采桑子》、《眼儿媚》、《忆秦娥》等，其中以《阮郎归》一词为最著名。",
    "id": 69,
    "name": "曾觌",
    "star": 0
  },
  "star": 1,
  "tags": []
}