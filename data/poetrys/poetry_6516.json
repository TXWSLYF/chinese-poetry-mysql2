{
  "content": "二妃方访舜，万里南方悬。远道隔江汉，孤舟无岁年。 \n不知苍梧处，气尽呼青天。愁泪变楚竹，蛾眉丧湘川。 \n后人立为庙，累世称其贤。过客设祠祭，狐狸来坐边。 \n怀古未忍还，猿吟彻空山。 \n明月照高阁，彩女褰罗幕。歌舞临碧云，箫声沸珠箔。 \n青鸾临南海，天上双白鹤。万里齐翼飞，意求君门乐。 \n玉霄九重闭，金锁夜不开。两翅自无力，愁鸣云外来。 \n态深入空贵，世屈无良媒。俯仰顾中禁，东飞白玉台。 \n楚王竟何去，独自留巫山。偏使世人见，迢迢江汉间。 \n驻舟春溪里，皆愿拜灵颜。寤寐见神女，金沙鸣珮环。 \n闲艳绝世姿，令人气力微。含笑竟不语，化作朝云飞。",
  "dynasty": "唐代",
  "id": 6516,
  "name": "古意三首",
  "poet": {
    "desc": "常建(708-765)，唐代诗人，字号不详，有说是邢台人或说长安（今陕西西安）人，开元十五年与王昌龄同榜进士，长仕宦不得意，来往山水名胜，过着一个很长时期的漫游生活。后移家隐居鄂渚。大历中，曾任盱眙尉。",
    "id": 443,
    "image": "https://raw.githubusercontent.com/hujiaweibujidao/poetry/master/image/image_443.jpg",
    "name": "常建",
    "star": 0
  },
  "star": 1,
  "tags": []
}