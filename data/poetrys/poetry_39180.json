{
  "content": "金阙争权竞献功，独逃征诏卧三峰。鸡群未必容于鹤， \n蛛网何繇捕得龙。清论尽应书国史，静筹皆可息边烽。 \n风霜落满千林木，不近青青涧底松。 \n非云非鹤不从容，谁敢轻量傲世踪。紫殿几征王佐业， \n青山未拆诏书封。闲吟每待秋空月，早起长先野寺钟。 \n前古负材多为国，满怀经济欲何从。",
  "dynasty": "唐代",
  "id": 39180,
  "name": "寄华山司空侍郎二首",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 1,
  "tags": []
}