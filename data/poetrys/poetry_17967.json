{
  "content": "帝奠九廛，有叶有年。有荒不条，河岱之间。及我宪考， \n一收正之。视邦选侯，以公来尸。公来尸之，人始未信。 \n公不饮食，以训以徇。孰饥无食，孰呻孰叹。孰冤不问， \n不得分愿。孰为邦蟊，节根之螟。羊很狼贪，以口覆城。 \n吹之喣之，摩手拊之。箴之石之，膊而磔之。凡公四封， \n既富以强。谓公吾父，孰违公令。可以师征，不宁守邦。 \n公作谿堂。播播流水。浅有蒲莲，深有葭苇。公以宾燕， \n其鼓骇骇。公燕谿堂，宾校醉饱。流有跳鱼，岸有集鸟。 \n既歌以舞，其鼓考考。公在谿堂，公御琴瑟。公暨宾赞， \n稽经诹律。施用不差，人用不屈。谿有蘋苽，有龟有鱼。 \n公在中流，右诗左书。无我斁遗，此邦是庥。",
  "dynasty": "唐代",
  "id": 17967,
  "name": "郓州谿堂诗",
  "poet": {
    "desc": "韩愈（768～824）字退之，唐代文学家、哲学家、思想家，河阳（今河南省焦作孟州市）人，汉族。祖籍河北昌黎，世称韩昌黎。晚年任吏部侍郎，又称韩吏部。谥号“文”，又称韩文公。他与柳宗元同为唐代古文运动的倡导者，主张学习先秦两汉的散文语言，破骈为散，扩大文言文的表达功能。宋代苏轼称他“文起八代之衰”，明人推他为唐宋八大家之首，与柳宗元并称“韩柳”，有“文章巨公”和“百代文宗”之名，作品都收在《昌黎先生集》里。韩愈在思想上是中国“道统”观念的确立者，是尊儒反佛的里程碑式人物。",
    "id": 682,
    "image": "https://raw.githubusercontent.com/hujiaweibujidao/poetry/master/image/image_682.jpg",
    "name": "韩愈",
    "star": 0
  },
  "star": 1,
  "tags": []
}