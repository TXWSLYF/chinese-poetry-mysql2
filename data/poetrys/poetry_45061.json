{
  "content": "当时六祖在黄梅，五百人中眼独开。入室偈闻传绝唱， \n升堂客谩恃多才。铁牛无用成真角，石女能生是圣胎。 \n闻说欲抛经论去，莫教惆怅却空回。",
  "dynasty": "唐代",
  "id": 45061,
  "name": "寄文浩百法（间欲拥毳参禅）",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}