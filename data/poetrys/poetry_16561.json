{
  "content": "平生推久要，留滞共三年。明日东南路，穷荒雾露天。 \n旷怀常寄酒，素业不言钱。道在贫非病，时来丑亦妍。 \n过山乘蜡屐，涉海附楼船。行矣无为恨，宗门有大贤。",
  "dynasty": "唐代",
  "id": 16561,
  "name": "送王主簿游南海",
  "poet": {
    "desc": "张登，[唐]（约公元七九四年前后在世）字不详，南阳人。生卒年均不详，约唐德宗贞元中前后在世，年约八十余岁。性刚洁。初应辟为卫府参谋，迁延平尉，拜监御史。贞元中，改江南士曹掾。满岁，计相表为尉中侍御史，董赋江南。俄拜漳州刺史。居七年，坐公累被劾，吏议捃摘不堪，感疾而卒。登著有文集六卷，《新唐书艺文志》权载之为之序，行于世。",
    "id": 2913,
    "name": "张登",
    "star": 0
  },
  "star": 1,
  "tags": []
}