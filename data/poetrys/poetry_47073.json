{
  "content": "西塞山前白鹭飞，桃花流水鳜鱼肥。青箬笠，绿蓑衣， \n斜风细雨不须归。 \n钓台渔父褐为裘，两两三三舴艋舟。能纵棹，惯乘流， \n长江白浪不曾忧。 \n霅溪湾里钓鱼翁，舴艋为家西复东。江上雪，浦边风， \n笑著荷衣不叹穷。 \n松江蟹舍主人欢，菰饭莼羹亦共餐。枫叶落，荻花干， \n醉宿渔舟不觉寒。 \n青草湖中月正圆，巴陵渔父棹歌连。钓车子，橛头船， \n乐在风波不用仙。",
  "dynasty": "唐代",
  "id": 47073,
  "name": "渔父",
  "poet": {
    "desc": "张志和（730年(庚午年)～810年？），字子同，初名龟龄，汉族，婺州（今浙江金华）人，自号“烟波钓徒”，又号“玄真子”。唐代著名道士、词人和诗人。十六岁参加科举，以明经擢第，授左金吾卫录事参军，唐肃宗赐名为“志和”。因事获罪贬南浦尉，不久赦还。自此看破红尘，浪迹江湖，隐居祁门赤山镇。其兄张鹤龄担心他遁世不归，在越州（今绍兴市）城东筑茅屋让他居住。史载唐肃宗曾赐他奴婢各一人，张志和让他们结婚，取名渔童和樵青。著有《玄真子》集。",
    "id": 331,
    "image": "https://raw.githubusercontent.com/hujiaweibujidao/poetry/master/image/image_331.jpg",
    "name": "张志和",
    "star": 0
  },
  "star": 27,
  "tags": []
}