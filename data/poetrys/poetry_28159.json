{
  "content": "尊前万里愁，楚塞与皇州。云识潇湘雨，风知鄠杜秋。 \n潮平犹倚棹，月上更登楼。他日沧浪水，渔歌对白头。",
  "dynasty": "唐代",
  "id": 28159,
  "name": "将赴京师蒜山津送客还荆渚",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}