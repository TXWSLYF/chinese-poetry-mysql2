{
  "content": "死酬知己道终全，波暖孤冰且自坚。鵩上承尘才一日， \n鹤归华表已千年。风吹药蔓迷樵径，雨暗芦花失钓船。 \n四尺孤坟何处是，阖闾城外草连天。",
  "dynasty": "唐代",
  "id": 28405,
  "name": "经故丁补阙郊居",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}