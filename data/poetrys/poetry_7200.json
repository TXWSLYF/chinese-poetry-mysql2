{
  "content": "鸿飞遵枉渚，鹿鸣思故群。物情尚劳爱，况乃予别君。 \n别时花始发，别后兰再薰。瑶觞滋白露，宝瑟凝凉氛。 \n裴徊北林月，怅望南山云。云月渺千里，音徽不可闻。",
  "dynasty": "唐代",
  "id": 7200,
  "name": "赠唐祖二子",
  "poet": {
    "desc": "王翰，唐代边塞诗人。字子羽，并州晋阳（今山西太原市）人，著名诗人。王翰这样一个有才气的诗人，其集不传。其诗载于《全唐诗》的，仅有14首。闻一多先生《唐诗大系》定王翰生卒年为公元687至726年，并未提出确切的材料依据。",
    "id": 45,
    "image": "https://raw.githubusercontent.com/hujiaweibujidao/poetry/master/image/image_45.jpg",
    "name": "王翰",
    "star": 0
  },
  "star": 5,
  "tags": []
}