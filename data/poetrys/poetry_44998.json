{
  "content": "山依枯槁容，何处见年终。风雪军城外，蒹葭古寺中。 \n孤村谁认磬，极浦夜鸣鸿。坐忆匡庐隐，泉声滴半空。",
  "dynasty": "唐代",
  "id": 44998,
  "name": "岁暮江寺住",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}