{
  "content": "豪不必驰千骑，雄不在垂双鞬.天生俊气自相逐， \n出与雕鹗同飞翻。朝行九衢不得意，下鞭走马城西原。 \n忽闻燕雁一声去，回鞭挟弹平陵园。归来青楼曲未半， \n美人玉色当金尊。淮阴少年不相下，酒酣半笑倚市门。 \n安知我有不平色，白日欲顾红尘昏。死生容易如反掌， \n得意失意由一言。少年但饮莫相问，此中报仇亦报恩。",
  "dynasty": "唐代",
  "id": 1738,
  "name": "杂曲歌辞。轻薄篇",
  "poet": {
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。",
    "id": 484,
    "image": "https://raw.githubusercontent.com/hujiaweibujidao/poetry/master/image/image_484.jpg",
    "name": "李益",
    "star": 0
  },
  "star": 2,
  "tags": []
}