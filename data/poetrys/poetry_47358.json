{
  "content": "听寒更，闻远雁，半夜萧娘深院。扃绣户，下珠帘， \n满庭喷玉蟾¤ \n人语静，香闺冷，红幕半垂清影。云雨态，蕙兰心， \n此情江海深。 \n今夜期，来日别，相对只堪愁绝。偎粉面，撚瑶簪， \n无言泪满襟¤ \n银箭落，霜华薄，墙外晓鸡咿喔。听付属，恶情悰， \n断肠西复东。 \n烛荧煌，香旖旎，闲放一堆鸳被。慵就寝，独无憀， \n相思魂欲销¤ \n不会得，这心力，判了依前还忆。空自怨，奈伊何， \n别来情更多。 \n掌中珠，心上气，爱惜岂将容易。花下月，枕前人， \n此生谁更亲¤ \n交颈语，合欢身，便同比目金鳞。连绣枕，卧红茵， \n霜天似暖春。 \n对秋深，离恨苦，数夜满庭风雨。凝想坐，敛愁眉， \n孤心似有违¤ \n红窗静，画帘垂，魂消地角天涯。和泪听，断肠窥， \n漏移灯暗时。 \n求君心，风韵别，浑似一团烟月。歌皓齿，舞红筹， \n花时醉上楼¤ \n能婉媚，解娇羞，王孙忍不攀留。惟我恨，未绸缪， \n相思魂梦愁。",
  "dynasty": "唐代",
  "id": 47358,
  "name": "更漏子",
  "poet": {
    "desc": "孙光宪（901-968），字孟文，自号葆光子，属鸡，出生在陵州贵平（今属四川省仁寿县东北的向家乡贵坪村）。仕南平三世，累官荆南节度副使、朝议郎、检校秘书少监，试御史中丞。入宋，为黄州刺史。太祖乾德六年卒。《宋史》卷四八三、《十国春秋》卷一○二有传。孙光宪“性嗜经籍，聚书凡数千卷。或手自钞写，孜孜校雠，老而不废”。著有《北梦琐言》、《荆台集》、《橘斋集》等，仅《北梦琐言》传世。词存八十四首，风格与“花间”的浮艳、绮靡有所不同。刘毓盘辑入《唐五代宋辽金元名家词集六十种》中，又有王国维缉《孙中丞词》一卷。",
    "id": 455,
    "image": "https://raw.githubusercontent.com/hujiaweibujidao/poetry/master/image/image_455.jpg",
    "name": "孙光宪",
    "star": 0
  },
  "star": 4,
  "tags": []
}