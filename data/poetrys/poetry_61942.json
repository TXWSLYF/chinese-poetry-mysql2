{
  "content": "六十衰翁，更加二龄，此何等时。不退寻岩壑，相安耕钓，重来岭峤，犹事驱驰。绝类文渊，当年矍铄，上马据鞍奚所为。偏怜处，是难堪潦雾，水际鸢飞。 \n云台铜柱空题。奈床下伊人心素疑。自古来如此，只须付酒，风光纵好，勿复言时。莼菜美时，桂花香里，所愿少须臾乐之。西风外，喜羽书夜静，即是归期。",
  "dynasty": "宋代",
  "id": 61942,
  "name": "沁园春（己未初度）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}