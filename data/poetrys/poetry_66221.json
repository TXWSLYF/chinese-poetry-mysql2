{
  "content": "豆蔻梢头春意浓。薄罗衫子柳腰风。人间乍识瑶池似，天上浑疑月殿空。 \n眉黛小，髻云松。背人欲整又还慵。多应没个藏娇处，满镜桃花带雨红。",
  "dynasty": "宋代",
  "id": 66221,
  "name": "鹧鸪天",
  "poet": {
    "desc": "张孝忠[约公元一一八二年前后在世]字正臣，历阳人。生卒年均不详，约宋孝宗淳熙中前后在世。生平无考。工词，著有《野逸堂词》一卷，《文献通考》传于世。",
    "id": 2069,
    "name": "张孝忠",
    "star": 0
  },
  "star": 1,
  "tags": []
}