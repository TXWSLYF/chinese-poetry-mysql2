{
  "content": "淼淼霅寺前，白蘋多清风。昔游诗会满，今游诗会空。 \n孤吟玉凄恻，远思景蒙笼。杼山砖塔禅，竟陵广宵翁。 \n饶彼草木声，仿佛闻馀聪。因君寄数句，遍为书其丛。 \n追吟当时说，来者实不穷。江调难再得，京尘徒满躬。 \n送君溪鸳鸯，彩色双飞东。东多高静乡，芳宅冬亦崇。 \n手自撷甘旨，供养欢冲融。待我遂前心，收拾使有终。 \n不然洛岸亭，归死为大同。",
  "dynasty": "唐代",
  "id": 19615,
  "name": "送陆畅归湖州，因凭题故人皎然塔、陆羽坟",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 1,
  "tags": []
}