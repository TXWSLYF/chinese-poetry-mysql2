{
  "content": "车马日萧萧，胡不枉我庐。方来从令饮，卧病独何如。 \n秋风起汉皋，开户望平芜。即此吝音素，焉知中密疏。 \n渴者不思火，寒者不求水。人生羁寓时，去就当如此。 \n犹希心异迹，眷眷存终始。",
  "dynasty": "唐代",
  "id": 8578,
  "name": "城中卧疾，知阎、薛二子屡从邑令饮，因以赠之",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}