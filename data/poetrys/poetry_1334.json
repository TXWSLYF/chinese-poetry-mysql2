{
  "content": "秋来风瑟瑟，群马胡行疾。严城昼不开，伏兵暗相失。 \n天子庙堂拜，将军玉门出。纷纷伊洛间，戎马数千匹。 \n军门压黄河，兵气冲白日。平生怀伏剑，慷慨既投笔。 \n南登汉月孤，北走燕云密。近取韩彭计，早知孙吴术。 \n丈夫清万里，谁能扫一室。",
  "dynasty": "唐代",
  "id": 1334,
  "name": "相和歌辞。从军行",
  "poet": {
    "desc": "刘希夷 （约651-？） 唐诗人。 一名庭芝，字延之（一作庭芝），汉族，汝州（今河南省汝州市）人。 上元进士，善弹琵琶。其诗以歌行见长，多写闺情，辞意柔婉华丽，且多感伤情调。《代悲白头吟》有“年年岁岁花相似，岁岁年年人不同”句，相传其舅宋之问欲据为已有，希夷不允，之问竟遣人用土囊将他压死。延之少有文华，落魄不拘常格，后为人所害，死时年未三十。原有集，已失传。",
    "id": 784,
    "name": "刘希夷",
    "star": 0
  },
  "star": 1,
  "tags": []
}