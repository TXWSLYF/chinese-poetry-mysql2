{
  "content": "禾黍离离半野蒿，昔人城此岂知劳。水声东去市朝变， \n山势北来宫殿高。鸦噪暮云归古堞，雁迷寒雨下空壕。 \n可怜缑岭登仙子，犹自吹笙醉碧桃。",
  "dynasty": "唐代",
  "id": 28309,
  "name": "故洛城（一作登故洛阳城）",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}