{
  "content": "飞来双白鹤，奋翼远凌烟。俱栖集紫盖，一举背青田。 \n飏影过伊洛，流声入管弦。鸣群倒景外，刷羽阆风前。 \n映海疑浮雪，拂涧泻飞泉。燕雀宁知去，蜉蝣不识还。 \n何言别俦侣，从此间山川。顾步已相失，裴回各自怜。 \n危心犹警露，哀响讵闻天。无因振六翮，轻举复随仙。",
  "dynasty": "唐代",
  "id": 2332,
  "name": "飞来双白鹤",
  "poet": {
    "desc": "永兴县文懿子虞世南，字伯施，汉族，余姚（慈溪市观海卫镇鸣鹤场）人。初唐著名书法家、文学家，政治家。隋炀帝时官起居舍人，唐时历任秘书监、弘文馆学士等。唐太宗称他德行、忠直、博学、文词、书翰为五绝（“世南一人，有出世之才，遂兼五绝。一曰忠谠，二曰友悌，三曰博文，四曰词藻，五曰书翰。”原有诗文集30卷，但早已散失不全。民国时期，张寿镛辑成 《虞秘监集》 4卷，收入 《四明丛书》。",
    "id": 577,
    "image": "https://raw.githubusercontent.com/hujiaweibujidao/poetry/master/image/image_577.jpg",
    "name": "虞世南",
    "star": 0
  },
  "star": 1,
  "tags": []
}