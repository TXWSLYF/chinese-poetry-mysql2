{
  "content": "姑射仙人肌雪莹，笑他红紫纷纷。从教藏白后庭深。虬枝才破蕾，鼻观已遥闻。 \n花正繁时春又暮，年华荏苒催人。惜花心事与谁论。长哦清绝句，目断古南云。",
  "dynasty": "宋代",
  "id": 59593,
  "name": "临江仙（次黄几叔韵赋酴醿）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}