{
  "content": "前程渐觉风光好，琪花片片粘瑶草。 \n有人遗我五色丹，一粒吞之后天老。 \n青童递酒金觞疾，列坐红霞神气逸。 \n笑说留连数日间，已是人间一千日。 \n瑶台绛节游皆遍，异果奇花香扑面。 \n松窗梦觉却神清，残月林前三两片。",
  "dynasty": "唐代",
  "id": 38222,
  "name": "梦仙谣三首",
  "poet": {
    "desc": "王毂，唐诗人。字虚中，自号临沂子。宜春（今属江西）人。乾宁五年登进士及第。历国子博士，终尚书郎。未第时为《玉树曲》，大播于时。",
    "id": 1923,
    "name": "王毂",
    "star": 0
  },
  "star": 5,
  "tags": []
}