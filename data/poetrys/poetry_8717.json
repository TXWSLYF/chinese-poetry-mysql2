{
  "content": "郁郁雨相遇，出门草青青。酒酣拔剑舞，慷慨送子行。 \n驱马涉大河，日暮怀洛京。前登太行路，志士亦未平。 \n薄游五府都，高步振英声。主人才且贤，重士百金轻。 \n丝竹促飞觞，夜宴达晨星。娱乐易淹暮，谅在执高情。",
  "dynasty": "唐代",
  "id": 8717,
  "name": "饯雍聿之潞州谒李中丞",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}