{
  "content": "驿楼涨海壖，秋月寒城边。相见自不足，况逢主人贤。 \n夜清酒浓人如玉，一斗何啻直十千。木兰为樽金为杯， \n江南急管卢女弦。齐童如花解郢曲，起舞激楚歌采莲。 \n固知别多相逢少，乐极哀至心婵娟。少留莫辞醉， \n前路方悠然。明日分飞倘相忆，只应遥望西南天。",
  "dynasty": "唐代",
  "id": 12495,
  "name": "东平蓬莱驿夜宴平卢杨判官醉后赠别姚太守置酒留宴",
  "poet": {
    "desc": "独孤及（725～777），唐朝散文家，字至之，河南洛阳人，天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。",
    "id": 1657,
    "image": "https://raw.githubusercontent.com/hujiaweibujidao/poetry/master/image/image_1657.jpg",
    "name": "独孤及",
    "star": 0
  },
  "star": 1,
  "tags": []
}