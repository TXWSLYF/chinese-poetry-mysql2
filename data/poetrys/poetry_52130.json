{
  "content": "春风真个，取将花去，酬我清阴满院。名园清昼漏签迟，未肯负、酒朋歌伴。 \n使君情在，暮云合处，卧看碧峰峨弁。向来魂梦几曾真，休怨断、楼高不见。",
  "dynasty": "宋代",
  "id": 52130,
  "name": "鹊桥仙",
  "poet": {
    "desc": "刘一止（1078～1160）字行简，号太简居士，湖州归安（今浙江湖州）人。宣和三年进士，累官中书舍人、给事中，以敷文阁直学士致仕。为文敏捷，博学多才，其诗为吕本中、陈与义所叹赏。有《苕溪集》。",
    "id": 1027,
    "name": "刘一止",
    "star": 0
  },
  "star": 1,
  "tags": []
}