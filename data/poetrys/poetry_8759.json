{
  "content": "居藩久不乐，遇子聊一欣。英声颇籍甚，交辟乃时珍。 \n绣衣过旧里，骢马辉四邻。敬恭尊郡守，笺简具州民。 \n谬忝诚所愧，思怀方见申。置榻宿清夜，加笾宴良辰。 \n遵途还盛府，行舫绕长津。自有贤方伯，得此文翰宾。",
  "dynasty": "唐代",
  "id": 8759,
  "name": "送陆侍御还越",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}