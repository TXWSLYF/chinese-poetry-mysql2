{
  "content": "客自新亭郡，朝来数物华。传君妓楼好，初落海榴花。 \n露色珠帘映，香风粉壁遮。更宜林下雨，日晚逐行车。 \n海上移珍木，楼前咏所思。遥闻下车日，正在落花时。 \n旧绿香行盖，新红洒步綦。从来寒不易，终见久逾滋。",
  "dynasty": "唐代",
  "id": 5299,
  "name": "同和咏楼前海石榴二首",
  "poet": {
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。",
    "id": 910,
    "image": "https://raw.githubusercontent.com/hujiaweibujidao/poetry/master/image/image_910.jpg",
    "name": "孙逖",
    "star": 0
  },
  "star": 1,
  "tags": []
}