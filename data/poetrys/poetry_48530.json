{
  "content": "捧黄封诏卷。随处是、离亭别宴。红翠成轮歌未遍。已恨野桥风便。此去济南非久，惟有凤池鸾殿。 \n三月花飞几片。又减却、芳菲过半。千里恩深云海浅。民爱比、春流不断。更上玉楼西，归雁与、征帆共远。",
  "dynasty": "宋代",
  "id": 48530,
  "name": "离亭宴（公择别吴兴·般涉调）",
  "poet": {
    "desc": "张先（990－1078），字子野，乌程（今浙江湖州吴兴）人。北宋时期著名的词人，曾任安陆县的知县，因此人称“张安陆”。天圣八年进士，官至尚书都官郎中。晚年退居湖杭之间。曾与梅尧臣、欧阳修、苏轼等游。善作慢词，与柳永齐名，造语工巧，曾因三处善用“影”字，世称张三影。",
    "id": 587,
    "image": "https://raw.githubusercontent.com/hujiaweibujidao/poetry/master/image/image_587.jpg",
    "name": "张先",
    "star": 0
  },
  "star": 1,
  "tags": []
}