{
  "content": "无处登临不系情，一凭春酒醉高城。暂移罗绮见山色， \n才驻管弦闻水声。花落西亭添别恨，柳阴南浦促归程。 \n前期迢递今宵短，更倚朱阑待月明。",
  "dynasty": "唐代",
  "id": 28400,
  "name": "将归姑苏南楼饯送李明府",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}