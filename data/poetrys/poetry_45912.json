{
  "content": "道启真心觉渐清，天教绝粒应精诚。 \n云外仙歌笙管合，花间风引步虚声。 \n□□□□□□□，□君隐处当一星。 \n□□莲花山头饭，黄精仙人掌上经。 \n飞鸟莫到人莫攀，一隐十年不下山。 \n袖中短书谁为达，华山道士卖药还。 \n日落焚香坐醮坛，庭花露湿渐更阑。 \n净水仙童调玉液，春宵羽客化金丹。 \n摄念精思引彩霞，焚香虚室对烟花。 \n道合云霄游紫府，湛然真境瑞皇家。",
  "dynasty": "唐代",
  "id": 45912,
  "name": "仙诗五首",
  "poet": {
    "id": 0,
    "name": "吴清妻",
    "star": 0
  },
  "star": 1,
  "tags": []
}