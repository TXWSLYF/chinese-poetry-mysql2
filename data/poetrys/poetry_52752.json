{
  "content": "疏柳飘零，暮鸦寒集，都门送客，斜阳影里。野色沈沈，翠微隐隐，遥指故乡云外。聚久交情厚，对西风、争忍分袂。饮散宾朋，画船去也，平芜千里。 \n因记。小轩无寐。观夜月凭阑，共论深契。绛帐清闲，杏坛优暇，当念宴游同醉。南北烟波远，愿无忘、音书频寄。未知名宦拘人，异日相逢何地。",
  "dynasty": "宋代",
  "id": 52752,
  "name": "青门饮（京师送王敏求归乡）",
  "poet": {
    "desc": "张纲(1083年———1166年)，宋代词人，字彦正，号华阳老人，润州丹阳（今金坛薛埠）人。他为官44年，“以直行己，以正立朝，以静退高”作为座右铭，天下人称其不负所言，被民众颂为“清官”典范。",
    "id": 1717,
    "image": "https://raw.githubusercontent.com/hujiaweibujidao/poetry/master/image/image_1717.jpg",
    "name": "张纲",
    "star": 0
  },
  "star": 1,
  "tags": []
}