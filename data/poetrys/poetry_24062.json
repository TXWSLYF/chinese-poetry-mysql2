{
  "content": "台庭才子来款扉，典校初从天禄归。已惭陋巷回玉趾， \n仍闻细雨沾彩衣。诘朝始趋凤阙去，此日遂愁鸡黍违。 \n忆昨谬官在乌府，喜君对门讨鱼鲁。直庐相望夜每阑， \n高阁遥临月时吐。昔闻三入承明庐，今来重入中秘书。 \n校文复忝丞相属，博物更与张侯居。新冠峨峨不变铁， \n旧泉脉脉犹在渠。忽枉情人吐芳讯，临风不羡潘锦舒。 \n忆见青天霞未卷，吟玩瑶华不知晚。自怜岂是风引舟， \n如何渐与蓬山远。",
  "dynasty": "唐代",
  "id": 24062,
  "name": "和李校书雨中自秘省见访知早入朝便入集贤不遇诗",
  "poet": {
    "desc": "公元七六o年至八四七年&amp;#93;字举之，其先为太原人，后家扬州，王播之弟。生于唐肃宗上元元年，卒于宣宗大中元年，年八十八岁。性孝友。嗜学，读书过目不忘。初为校书郎，补蓝田尉。李吉甫辟掌淮南书记。太和末，累迁中书舍人。数上书谏穆宗游畋。历户部尚书，判度支。武宗时，四典贡举，所举皆知名士。终山南、西道节度使，同中书门下平章事。卒，谥曰文献。起著有文集一百二十卷，五纬图十卷，写宣十篇，（新唐书志及两唐书本传）并传于世。",
    "id": 2185,
    "name": "王起",
    "star": 0
  },
  "star": 1,
  "tags": []
}