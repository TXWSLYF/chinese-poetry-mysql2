{
  "content": "禁树敷荣早，偏将丽日宜。光摇连北阙，影泛满南枝。 \n得地方知照，逢时异赫曦。叶和盈数积，根是永年移。 \n宵露犹残润，薰风更共吹。馀晖诚可托，况近凤凰池。",
  "dynasty": "唐代",
  "id": 42201,
  "name": "日暖万年枝",
  "poet": {
    "desc": "郑师贞，生卒年不详。郡望荥阳(今属河南)。敏捷超群，闻名于时。曾应进士试。娶宪宗元和间邕管经略招讨使李位之女为妻。事迹见《柳河东集》卷一〇《李位墓志》。《全唐诗》存诗1首。",
    "id": 3018,
    "name": "郑师贞",
    "star": 0
  },
  "star": 1,
  "tags": []
}