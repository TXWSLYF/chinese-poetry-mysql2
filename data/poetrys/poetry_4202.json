{
  "content": "空濛岩雨霁，烂熳晓云归。啸旅乘明发，奔桡骛断矶。 \n苍茫林岫转，络绎涨涛飞。远岸孤烟出，遥峰曙日微。 \n前瞻未能眴，坐望已相依。曲直多今古，经过失是非。 \n还期方浩浩，征思日騑騑.寄谢千金子，江海事多违。",
  "dynasty": "唐代",
  "id": 4202,
  "name": "万州晓发放舟乘涨，还寄蜀中亲朋",
  "poet": {
    "desc": "陈子昂（约公元661～公元702），唐代文学家，初唐诗文革新人物之一。字伯玉，汉族，梓州射洪(今属四川)人。因曾任右拾遗，后世称为陈拾遗。光宅进士，历仕武则天朝麟台正字、右拾遗。解职归乡后受人所害，忧愤而死。其存诗共100多首，其中最有代表性的是《感遇》诗38首，《蓟丘览古赠卢居士藏用》7首和《登幽州台歌》。",
    "id": 12,
    "image": "https://raw.githubusercontent.com/hujiaweibujidao/poetry/master/image/image_12.jpg",
    "name": "陈子昂",
    "star": 0
  },
  "star": 2,
  "tags": []
}