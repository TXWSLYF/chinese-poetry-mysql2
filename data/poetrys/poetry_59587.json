{
  "content": "城上著裴亭，亭下临湘水。泼黛揉蓝画不成，暝色仍含紫。 \n忙里不知春，却问今余几。相与偷将半日闲，共把尘襟洗。",
  "dynasty": "宋代",
  "id": 59587,
  "name": "卜算子（二月晦，偕徐孟坚、滕审言、李季功游裴公亭作）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}