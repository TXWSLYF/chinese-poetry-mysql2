{
  "content": "莫是西湖，分一派、残波胜碧。间问著、莺仙丹事，老榕知得。荇水带长鸥踏损，柳风絮暖鱼吞入。只前山、依旧汉时青，晴还湿。 \n亭疏好，何消密。花少好，无多植。听黄鹂三请，要诗翁出。消渴泉斟寒玉液，留题石剥苍苔色。欢而今、翻羡□南春，乾坤窄。",
  "dynasty": "宋代",
  "id": 67184,
  "name": "满江红（和陈漕使仙湖韵）",
  "poet": {
    "desc": "萧崱，字则山，号大山，临江军新喻（今江西新馀）人。泰来兄。理宗绍定五年（一二三二）进士。以史馆校勘迁武学博士，进太府丞。有《大山集》，已佚。明嘉靖《临江府志》卷六有传。",
    "id": 1088,
    "name": "萧崱",
    "star": 0
  },
  "star": 1,
  "tags": []
}