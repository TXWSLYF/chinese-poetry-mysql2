{
  "content": "火山无冷地，浊流无清源。人生在艰世，何处避谗言。 \n诸侯镇九州，天子开四门。尚有忠义士，不得申其冤。 \n嘉木移远植，为我当行轩。君子居要途，易失主人恩。 \n我爱古人道，师君直且温。贪泉誓不饮，邪路誓不奔。 \n如何非冈坂，故使车轮翻。妓妾随他人，家事幸获存。 \n当时门前客，默默空冤烦。从今遇明代，善恶亦须论。 \n莫以曾见疑，直道遂不敦。",
  "dynasty": "唐代",
  "id": 15724,
  "name": "寄崔列中丞",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}