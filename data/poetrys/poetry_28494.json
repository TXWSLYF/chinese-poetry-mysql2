{
  "content": "给事为郎日，青溪醉隐衔。冰池通极浦，雪径绕高岩。 \n珠玉砂同弃，松筠草共芟。帝图忧一失，臣节耻三缄。 \n代有王陵戆，时无靳尚谗。定应标直笔，宁为发空函。 \n雾黑连云栈，风狂截海帆。石梯迎雨润，沙井带潮咸。 \n蜡屐青筇杖，篮舆白罽衫。应劳北归梦，山路正巉巉.",
  "dynasty": "唐代",
  "id": 28494,
  "name": "维舟秦淮过温州李给事宅",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}