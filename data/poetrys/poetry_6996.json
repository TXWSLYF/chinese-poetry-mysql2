{
  "content": "与子颇畴昔，常时仰英髦。弟兄尽公器，诗赋凌风骚。 \n顷者游上国，独能光选曹。香名冠二陆，精鉴逢山涛。 \n且副倚门望，莫辞趋府劳。桃花照彩服，草色连青袍。 \n征马临素浐，离人倾浊醪。华山微雨霁，祠上残云高。 \n而我倦栖屑，别君良郁陶。春风亦未已，旅思空滔滔。 \n拙分甘弃置，穷居长蓬蒿。人生未鹍化，物议如鸿毛。 \n迢递两乡别，殷勤一宝刀。清琴有古调，更向何人操。",
  "dynasty": "唐代",
  "id": 6996,
  "name": "客舍赠别韦九建赴任河南韦十七造赴任郑县就便觐省",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}