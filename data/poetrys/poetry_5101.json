{
  "content": "圣德膺三统，皇恩被八埏。大明均照物，小丑未宁边。 \n国相台衡重，元戎庙略宣。紫泥方受命，黄石乃推贤。 \n问罪阴山下，安人属国前。度关行照月，乘障坐消烟。 \n北阙纡宸藻，南桥列祖筵。耀威当夏日，杀气指秋天。 \n鞞鼓鼋鼍振，旌旗鸟兽悬。由来词翰手，今见勒燕然。",
  "dynasty": "唐代",
  "id": 5101,
  "name": "奉和圣制送张说巡边",
  "poet": {
    "id": 0,
    "name": "徐知仁",
    "star": 0
  },
  "star": 1,
  "tags": []
}