{
  "content": "一年箫鼓又疏钟。爱东风。恨东风。吹落灯花，移在杏梢红。玉靥翠钿无半点，空湿透，绣罗弓。 \n燕魂莺梦渐惺松。月帘栊。影迷蒙。催趁年华，都在艳歌中。明日柳边春意思，便不与，夜来同。",
  "dynasty": "宋代",
  "id": 67223,
  "name": "江城子",
  "poet": {
    "desc": "翁元龙字时可，号处静，句章（一作四明）人。生卒年均不详，约宋理宗嘉熙初前后在世。生平事迹不可考。他是大词家吴文英之兄，亦工词，杜成之评为“如絮浮水，如荷湿露，萦旋流转，似沾非着”。所作今存花草粹编中者一首，绝妙好词中者五首。",
    "id": 634,
    "name": "翁元龙",
    "star": 0
  },
  "star": 2,
  "tags": []
}