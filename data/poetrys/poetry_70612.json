{
  "content": "道妙玄微，先须要悟明心地，非容易。见放着古圣文书，内隐着真消息。\n　　【混江龙】若说着胎元根蒂，只除是含光默默守虚极。去动中求静，静定是\n幽微。默坐忘言方是道，群居缄口是道根基。有一等明师，自高自大，狂言诈语，\n道听涂说，自把他元神昧。全不怕上天照察，也不怕六道轮回。\n　　【油葫芦】道本无言行妙理，夺天地髓，就中只许自家知。无中生有人还会，\n玉炉内常把阴阳来配。要进火功，莫得迟。双关透入泥丸内，自然显光辉。\n　　【天下乐】金液还丹下玉梯。烹煎，白雪飞，黄芽渐长生天地。质体内真，\n路不迷，化琼浆满玉池。\n　　【后庭花】饥中饱饱后饥，饮醍醐滋肾水。将地户牢关闭，化真精吞玉蕊。\n吐虹霓，黄庭内相会。见金公红了面皮，将婴儿和戊己，共元神相护持。\n　　【柳叶儿】直赶到天宫里相会，有姹女雨泪悲垂。丁郎见了长吁气，配佳期，\n霎时间聚散分离。\n　　【金盏儿】山头雪巽风吹，甘露降饮刀圭。调停火候功夫细，久全阴静养神\n龟。丹成金满屋，乌兔任东西。若是将坎离颠倒炼，魂魄养胎基。\n　　【赏花时】暂选一片白雪满地堆，运二气相交饮玉杯。三田内温习，四相和\n合体，五明宫守真实。\n　　【幺】炼六尺身躯修自己，变七朵金莲到处随。配八卦跨鸾归，至九霄云外，\n十分的显雄威。\n　　【煞尾】十载苦修行，九陌为活计。八百行修成玉体，七星剑从来除下鬼。\n六合内参透希夷。唱道习五祖无为，四内功夫谁得知！养三田聚美，有二天神\n相济，现一轮明月照玄机。",
  "dynasty": "元代",
  "id": 70612,
  "name": "【仙吕】点绛唇_道妙玄微，",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}