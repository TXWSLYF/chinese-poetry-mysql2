{
  "content": "雅淡精神，铅黄未洗，犹带残妆。春艳一枝，鹅儿颜色，染就纤裳。 \n月移影转南窗。特地送、些儿暗香。宿酒初醒，这般滋味，梦断池塘。",
  "dynasty": "宋代",
  "id": 59185,
  "name": "柳梢青（蜡梅）",
  "poet": {
    "desc": "卢炳，约宋高宗绍兴初前后在世（即约公元一一三一年前后在世）字叔阳，（一作叔易）号丑斋，里居及生卒年均不祥。尝仕州县，多与同官唱和。其他事迹不可考。著有哄堂词（亦作烘堂词）一卷，《文献通考》为辞通俗，咏物细腻。",
    "id": 3025,
    "name": "卢炳",
    "star": 0
  },
  "star": 1,
  "tags": []
}