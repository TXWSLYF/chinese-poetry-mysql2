{
  "content": "文教资武功，郊畋阅邦政。不知仁育久，徒看禽兽盛。 \n夜霰氛埃灭，朝日山川净。绰仗飞走繁，抨弦筋角劲。 \n帝射参神道，龙驰合人性。五豝连一发，百中皆先命。 \n勇爵均万夫，雄图罗七圣。星为吉符老，雪作丰年庆。 \n喜听行猎诗，威神入军令。",
  "dynasty": "唐代",
  "id": 4247,
  "name": "奉和圣制义成校猎喜雪应制",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}