{
  "content": "西朝归去见高情，应恋香灯近圣明。关令莫疑非马辩， \n道安还跨赤驴行。充斋野店蔬无味，洒笠平原雪有声。 \n忍惜文章便闲得，看他趋竞取时名。",
  "dynasty": "唐代",
  "id": 45161,
  "name": "送胤公归阙",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}