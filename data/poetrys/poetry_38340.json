{
  "content": "青帝东来日驭迟，暖烟轻逐晓风吹。罽袍公子樽前觉， \n锦帐佳人梦里知。雪圃乍开红菜甲，彩幡新翦绿杨丝。 \n殷勤为作宜春曲，题向花笺帖绣楣。",
  "dynasty": "唐代",
  "id": 38340,
  "name": "立春",
  "poet": {
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。",
    "id": 622,
    "image": "https://raw.githubusercontent.com/hujiaweibujidao/poetry/master/image/image_622.jpg",
    "name": "韦庄",
    "star": 0
  },
  "star": 6,
  "tags": []
}