{
  "content": "浪花云叶交加舞。身近青冥路。天知此客解骑鲸。今夜一江明月、送行行。 \n从今直上鳌峰去。应记经行处。莫将险语乱江声。却怕月中高卧、彩虹惊。",
  "dynasty": "宋代",
  "id": 52104,
  "name": "虞美人（族兄无言召）",
  "poet": {
    "desc": "刘一止（1078～1160）字行简，号太简居士，湖州归安（今浙江湖州）人。宣和三年进士，累官中书舍人、给事中，以敷文阁直学士致仕。为文敏捷，博学多才，其诗为吕本中、陈与义所叹赏。有《苕溪集》。",
    "id": 1027,
    "name": "刘一止",
    "star": 0
  },
  "star": 2,
  "tags": []
}