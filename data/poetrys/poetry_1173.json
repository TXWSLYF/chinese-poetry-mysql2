{
  "content": "大道连国门，东西种杨柳。葳蕤君不见，袅娜垂来久。 \n缘枝栖暝禽，雄去雌独吟。馀花怨春尽，微月起秋阴。 \n坐望窗中蝶，起攀枝上叶。好风吹长条，婀娜何如妾。 \n妾见柳园新，高楼四五春。莫吹胡塞曲，愁杀陇头人。",
  "dynasty": "唐代",
  "id": 1173,
  "name": "横吹曲辞。折杨柳",
  "poet": {
    "desc": "余延寿，唐诗人。一作徐延寿，误。江宁（今南京）人。玄宗开元间处士。工诗，有诗名，殷璠汇集储光羲、包融、丁仙芝、殷遥、沈如筠、余延寿等十八人诗，编为《丹阳集》，已佚。《全唐诗》录存其诗三首。《南州行》写南国风光，《人日剪缙》、《折杨树》写妇情闺怨。",
    "id": 2393,
    "name": "余延寿",
    "star": 0
  },
  "star": 2,
  "tags": []
}