{
  "content": "露英云萼一般清。揉雪更雕琼。预喜重阳登览，大家插帽浮觥。 \n分香减翠，殷勤远寄，珍重多情。不似绮窗双艳，向人解语倾城。",
  "dynasty": "宋代",
  "id": 67794,
  "name": "朝中措（谢郭道深惠菊，有二小鬟）",
  "poet": {
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》",
    "id": 2103,
    "name": "侯置",
    "star": 0
  },
  "star": 1,
  "tags": []
}