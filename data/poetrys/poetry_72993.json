{
  "content": "截春流，筑沙坻。\n拽龙舟，过天池。\n尾矫矫，角岐岐。\n千夫推，万鳞随。\n惊鸿鹄，沉鱼龟。\n春三月，轻服时。\n薄水殿，习水嬉。\n马特特，来者谁。\n魏公子，人不窥。\n车辚辚，集其涯。\n邯郸倡，士交驰。\n银缾索酒倾玻璃，用钱如水赠舞儿。\n却入上苑看斗鸡，击球弹金无不为。\n适闻天子降玉辇，当门虎脚看大旗。\n春风吹花入行幄，红锦百尺争蛟螭。\n云盖回，彩缆维，明年结客观未迟。",
  "dynasty": "宋代",
  "id": 72993,
  "name": "观拽龙舟怀裴宋韩李",
  "poet": {
    "desc": "梅尧臣（1002～1060）字圣俞，世称宛陵先生，北宋著名现实主义诗人。汉族，宣州宣城（今属安徽）人。宣城古称宛陵，世称宛陵先生。初试不第，以荫补河南主簿。50岁后，于皇祐三年（1051）始得宋仁宗召试，赐同进士出身，为太常博士。以欧阳修荐，为国子监直讲，累迁尚书都官员外郎，故世称“梅直讲”、“梅都官”。曾参与编撰《新唐书》，并为《孙子兵法》作注，所注为孙子十家著（或十一家著）之一。有《宛陵先生集》60卷，有《四部丛刊》影明刊本等。词存二首。",
    "id": 131,
    "image": "https://raw.githubusercontent.com/hujiaweibujidao/poetry/master/image/image_131.jpg",
    "name": "梅尧臣",
    "star": 0
  },
  "star": 1,
  "tags": []
}