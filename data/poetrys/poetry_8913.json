{
  "content": "幽居捐世事，佳雨散园芳。入门霭已绿，水禽鸣春塘。 \n重云始成夕，忽霁尚残阳。轻舟因风泛，郡阁望苍苍。 \n私燕阻外好，临欢一停觞。兹游无时尽，旭日愿相将。",
  "dynasty": "唐代",
  "id": 8913,
  "name": "池上怀王卿",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}