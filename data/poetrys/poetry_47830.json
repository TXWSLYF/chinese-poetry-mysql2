{
  "content": "令月吉日。\n始加元服。\n弃尔幼志。\n顺尔成德。\n寿考惟祺。\n介尔景福。\n吉月令辰。\n乃申尔服。\n敬尔威仪。\n淑慎尔德。\n眉寿万年。\n永受胡福。\n以岁之正。\n以月之令。\n咸加尔服。\n兄弟具在。\n以成厥德。\n黄耇无疆。\n受天之庆。\n甘醴惟厚。\n嘉荐令芳。\n拜受祭之。\n以定尔祥。\n承天之休。\n寿考不忘。\n旨酒既清。\n嘉荐禀时。\n始加元服。\n兄弟具来。\n孝友时格。\n永乃保之。\n旨酒既清。\n嘉荐伊脯。\n乃申尔服。\n礼仪有序。\n祭此嘉爵。\n承天之祜。\n旨酒令芳。\n笾豆有楚。\n咸加尔服。\n肴升折沮。\n承天之庆。\n受福无疆。\n礼仪既备。\n令月吉日。\n昭告尔字。\n爰字孔嘉。\n髦士攸宜。\n宜之于假。\n永受保之。",
  "dynasty": "先秦",
  "id": 47830,
  "name": "土冠辞",
  "poet": {
    "id": 0,
    "name": "佚名",
    "star": 0
  },
  "star": 6,
  "tags": []
}