{
  "content": "梦中忘却，已闲退、谏草犹藏怀袖。文不会、铺张粉饰，武又安能战守。秃似葫芦，辣于姜桂，衰飒同蒲柳。没安顿处，不如归去丘首。 \n岁晚筋力都非，任空花眩眼，枯杨生肘。客举前修三数个，待与刘君为寿。或号憨郎杨朴，或称钝汉玉川，或自呼聱叟次山。一篇齐物，读时咽以卮酒。",
  "dynasty": "宋代",
  "id": 61046,
  "name": "念奴娇（再和）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}