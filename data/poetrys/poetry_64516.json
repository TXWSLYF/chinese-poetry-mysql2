{
  "content": "银河漾漾。正桐飞露井，寒生斗帐。芳草梦惊，人忆高唐惆怅。感离愁，甚情况。 \n春风二月桃花浪。扁舟征棹，又过吴江上。人去雁回，千里风云相望。倚江楼，倍凄怆。",
  "dynasty": "宋代",
  "id": 64516,
  "name": "河传",
  "poet": {
    "desc": "司马槱字才仲，陕州夏县人，元佑中以苏轼荐，应贤良方正能直言极谏科，入第五等，赐同进士出身。累迁河中府司理参军，终知杭州，卒于任。事迹见张耒《书司马槱事》（《张右史集》卷四七）。《全宋词》录其词二首。",
    "id": 167,
    "image": "https://raw.githubusercontent.com/hujiaweibujidao/poetry/master/image/image_167.jpg",
    "name": "司马槱",
    "star": 0
  },
  "star": 1,
  "tags": []
}