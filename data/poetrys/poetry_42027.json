{
  "content": "十五玉童色，双蛾青弯弯。鸟衔樱桃花，此时刺绣闲。 \n娇小恣所爱，误人金指环。艳花句引落，灭烛屏风关。 \n妾怕愁中画，君偷薄里还。初谓来心平若案， \n谁知别意险如山。乍啼罗袖娇遮面，不忍看君莫惜颜。",
  "dynasty": "唐代",
  "id": 42027,
  "name": "妾薄命",
  "poet": {
    "desc": "常理，玄宗天宝以前人。生平不详。其诗曾收入李康成《玉台后集》。事迹据《初唐诗纪》卷五九。《全唐诗》存诗2首。",
    "id": 2299,
    "name": "常理",
    "star": 0
  },
  "star": 1,
  "tags": []
}