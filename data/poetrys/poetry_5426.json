{
  "content": "倒景台者，盖太室南麓，天门右崖，杰峰如台，气凌倒景。 \n登路有三处可憩，或曰三休台，可以邀驭风之客， \n会绝尘之子。超逸真，荡遐襟，此其所绝也。及世人登焉， \n则魂散神越，目极心伤矣。词曰： \n天门豁兮仙台耸，杰屹崒兮零澒涌。穷三休兮旷一观， \n忽若登昆仑兮中期汗漫仙。耸天关兮倒景台， \n鲨颢气兮轶嚣埃。皎皎之子兮自独立，云可朋兮霞可吸， \n曾何荣辱之所及。",
  "dynasty": "唐代",
  "id": 5426,
  "name": "嵩山十志十首。倒景台",
  "poet": {
    "desc": "卢鸿一（?一740前后）唐画家、诗人，著名隐士。一名鸿，字浩然，一字颢然，本幽州范阳（今河北涿县东北）人，徙居洛阳，后隐居嵩山（今登封市）。博学，善篆籀，工八分书，能诗。画山水树石，得平远之趣，与王维相当。卢鸿回山后，聚徒五百余人，讲学于草堂之中，成为一时之盛。自绘其胜景为《草堂十志图》，有摹本，图录于《故宫名画三百种》。《全唐诗》录存其骚体诗十首，名《嵩山十志》，为描写嵩山十景、歌咏自己的隐逸生活之作。",
    "id": 2192,
    "name": "卢鸿一",
    "star": 0
  },
  "star": 1,
  "tags": []
}