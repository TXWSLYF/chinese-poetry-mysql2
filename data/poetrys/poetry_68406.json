{
  "content": "十日春风，又一番调弄，怕暖愁阴。夜来风雨，摇得杨柳黄深。熏篝未断，梦旧寒、浅醉同衾。便是闻灯见月，看花对酒惊心。 \n携手满身花影，香雾霏霏，露湿罗襟。笙歌行人归去，回首沈沈。人间此夜，误春光、一刻千金。明日问、红巾青鸟，苍苔自拾遗簪。",
  "dynasty": "宋代",
  "id": 68406,
  "name": "汉宫春（元夕）",
  "poet": {
    "desc": "彭元逊，生卒年不详，字巽吾，庐陵（今江西吉安）人。景定二年（公元1261年）参加解试。与刘辰翁有唱和，宋亡不仕。存词20首。宋词三百首多有收录。",
    "id": 635,
    "name": "彭元逊",
    "star": 0
  },
  "star": 1,
  "tags": []
}