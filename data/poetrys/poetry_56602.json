{
  "content": "古屋丛祠，孤舟野渡。长年与客分携处。漠漠愁阴岭上云，萧萧别意溪边树。 \n我已北归，君方南去。天涯客里多岐路。须君早出瘴烟来，江南山色青无数。",
  "dynasty": "宋代",
  "id": 56602,
  "name": "踏莎行（送别刘子思）",
  "poet": {
    "desc": "张孝祥（1132年－1169年），字安国，号于湖居士，汉族，简州（今属四川）人，生于明州鄞县。宋朝词人。著有《于湖集》40卷、《于湖词》1卷。其才思敏捷，词豪放爽朗，风格与苏轼相近，孝祥“尝慕东坡，每作为诗文，必问门人曰：‘比东坡如何？’”",
    "id": 406,
    "image": "https://raw.githubusercontent.com/hujiaweibujidao/poetry/master/image/image_406.jpg",
    "name": "张孝祥",
    "star": 0
  },
  "star": 2,
  "tags": []
}