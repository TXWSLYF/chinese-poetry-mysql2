{
  "content": "国之重镇惟幽都，东威九夷制北胡。五军精卒三十万， \n百战百胜擒单于。前临滹沱后沮水，崇山沃野亘千里。 \n昔时燕王重贤士，黄金筑台从隗始。倏忽兴王定蓟丘， \n汉家又以封王侯。萧条魏晋为横流，鲜卑窃据朝五州。 \n我唐区夏馀十纪，军容武备赫万祀。彤弓黄钺授元帅， \n垦耕大漠为内地。季秋胶折边草腓，治兵羽猎因出师。 \n千营万队连旌旗，望之如火忽雷驰。匈奴慑窜穷发北， \n大荒万里无尘飞。隋家昔为天下宰，穷兵黩武征辽海。 \n南风不竞多死声，鼓卧旗折黄云横。六军将士皆死尽， \n战马空鞍归故营。时迁道革天下平，白环入贡沧海清。 \n自有农夫已高枕，无劳校尉重横行。",
  "dynasty": "唐代",
  "id": 1330,
  "name": "相和歌辞。燕歌行",
  "poet": {
    "desc": "贾至（718—772）字幼隣，唐代洛阳人，贾曾之子。生于唐玄宗开元六年，卒于唐代宗大历七年，年五十五岁。擢明经第，为军父尉。安禄山乱，从唐玄宗幸蜀，知制诰，历中书舍人。时肃宗即位于灵武，玄宗令至作传位册文。至德中，将军王去荣坐事当诛，肃宗惜去荣材，诏贷死。至切谏，谓坏法当诛。广德初，为礼部侍郎，封信都县伯。后封京兆尹，兼御史大夫。卒，谥文。至著有文集三十卷， 《唐才子传》有其传。",
    "id": 60,
    "image": "https://raw.githubusercontent.com/hujiaweibujidao/poetry/master/image/image_60.jpg",
    "name": "贾至",
    "star": 0
  },
  "star": 1,
  "tags": []
}