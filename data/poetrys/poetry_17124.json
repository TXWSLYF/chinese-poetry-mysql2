{
  "content": "清晨策羸车，嘲唽闻村鸡。行将骑吏亲，日与情爱暌。 \n东风变林樾，南亩事耕犁。青菰冒白水，方塘接广畦。 \n杂英被长坂，野草蔓幽蹊。泻卤成沃壤，枯株发柔荑。 \n芳树莺命雏，深林麏引麑。杳杳途未极，团团日已西。 \n哲士务缨弁，鄙夫恋蓬藜。终当税尘驾，盥濯依春溪。",
  "dynasty": "唐代",
  "id": 17124,
  "name": "晓发武阳馆即事书情",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 1,
  "tags": []
}