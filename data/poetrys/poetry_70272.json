{
  "content": "雨余花落莓苔地，巢燕啄香泥，柳绵点水浮萍碎。景迟迟，秋千斜挂彩绳低。\n　　【金盏儿】启朱扉，出兰闺。晚来闲立东风外，肠欲断，恨无极，情未已。\n秋水摇光凝泪眼，远山无色淡愁眉。\n　　【绿窗愁】郁闷长萦系，鬼病厮禁持。即渐里衣宽削玉肌，争表人憔悴。别\n后关河万里，惊梦断，雁书稀，谁琐雕鞍不放归？\n　　【赚煞】有人来，知端的，谁似你个薄情下得？长醉青楼眠翠馆，镇追陪越\n艳吴姬。唱道暮乐朝欢，须有更阑管弦息。酒醒梦回，香消灯暗，甚不听晓风残\n月子规啼。",
  "dynasty": "元代",
  "id": 70272,
  "name": "【仙吕】翠裙腰　闺思",
  "poet": {
    "desc": "朱庭玉（ “庭”或作“廷”） ，生平、里籍均不详。",
    "id": 2475,
    "name": "朱庭玉",
    "star": 0
  },
  "star": 1,
  "tags": []
}