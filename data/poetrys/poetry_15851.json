{
  "content": "漫漫复凄凄，黄沙暮渐迷。人当故乡立，马过旧营嘶。 \n断雁逢冰碛，回军占雪溪。夜来山下哭，应是送降奚。",
  "dynasty": "唐代",
  "id": 15851,
  "name": "塞上",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}