{
  "content": "昨闻战罢图麟阁，破虏收兵卷戎幕。沧海初看汉月明， \n紫微已见胡星落。忆昔扁舟此南渡，荆棘烟尘满归路。 \n与君携手姑苏台，望乡一日登几回。白云飞鸟去寂寞， \n吴山楚岫空崔嵬。事往时平还旧丘，青青春草近家愁。 \n洛阳举目今谁在，颍水无情应自流。吴苑西人去欲稀， \n留连一日空知非。江潭岁尽愁不尽，鸿雁春归身未归。 \n万里遥悬帝乡忆，五年空带风尘色。却到长安逢故人， \n不道姓名应不识。",
  "dynasty": "唐代",
  "id": 7119,
  "name": "时平后送范伦归安州",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}