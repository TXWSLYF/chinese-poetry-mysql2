{
  "content": "昨日新花红满眼，今朝美酒绿留人。 \n更宜明月含芳露，凭杖萧郎夜赏春。 \n白雪翦花朱蜡蒂，折花传笑惜春人。 \n请君白日留明日，一醉春光莫厌频。 \n云髻凤文细，对君歌少年。万金酬一顾，可惜十千钱。 \n玉管倾杯乐，春园斗草情。野花无限意，处处逐人行。 \n闻道中山酒，一杯千日醒。黄莺似传语，劝酒太叮咛。 \n红袂歌声起，因君始得闻。黄昏小垂手，与我驻浮云。 \n相劝醉年华，莫醒春日斜。春风宛陵道，万里晋阳花。 \n碧绿草萦堤，红蓝花满溪。愿君常践蹋，莫使暗萋萋。 \n萋萋巫峡云，楚客莫留恩。岁久晋阳道，谁能向太原。 \n岁酒劝屠苏，楚声山鹧鸪。春风入君意，千日不须臾。",
  "dynasty": "唐代",
  "id": 25191,
  "name": "范真传侍御累有寄，因奉酬十首",
  "poet": {
    "desc": "鲍溶，字德源，生卒年、籍贯不详，元和四年进士，是中唐时期的重要诗人。晚唐诗人、诗论家张为著《诗人主客图》，尊鲍溶为“博解宏拔主”．将他与“广大教化主”白居易、“高古奥逸主”孟云卿、“清奇雅正主”李益、“清奇僻苦主”盂郊、“瑰奇美丽主”武元衡并列。为“六主”之一。宋代欧阳修、曾巩等对他的诗歌也颇为欣赏。",
    "id": 1783,
    "image": "https://raw.githubusercontent.com/hujiaweibujidao/poetry/master/image/image_1783.jpg",
    "name": "鲍溶",
    "star": 0
  },
  "star": 1,
  "tags": []
}