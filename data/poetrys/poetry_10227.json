{
  "content": "谁谓嵩颍客，遂经邹鲁乡。前临少昊墟，始觉东蒙长。 \n独行岂吾心，怀古激中肠。圣人久已矣，游夏遥相望。 \n裴回野泽间，左右多悲伤。日出见阙里，川平知汶阳。 \n弱冠负高节，十年思自强。终然不得意，去去任行藏。",
  "dynasty": "唐代",
  "id": 10227,
  "name": "鲁郡途中遇徐十八录事（时此公学王书嗟别）",
  "poet": {
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。",
    "id": 227,
    "image": "https://raw.githubusercontent.com/hujiaweibujidao/poetry/master/image/image_227.jpg",
    "name": "高适",
    "star": 0
  },
  "star": 1,
  "tags": []
}