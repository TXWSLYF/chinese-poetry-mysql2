{
  "content": "鼓角清雄占云＿。喜边尘、今度还静。一线乍添，长觉皇州日永。楼外崇牙影转，拥千骑、欢声万井。太平官府人初见，梦三占佳景。 \n皇恩夜出天闱，云章粲、凤鸾飞动相映。宝带万钉，与作今朝佳庆。勋业如斯得也，况整顿、江淮大定。这回恰好，归朝去、共调金鼎。",
  "dynasty": "宋代",
  "id": 56865,
  "name": "黄河清（为史帅寿）",
  "poet": {
    "desc": "丘崈(1135-1208) 南宋将领。字宗卿，江阴（今属江苏）人。",
    "id": 1102,
    "name": "丘崈",
    "star": 0
  },
  "star": 1,
  "tags": []
}