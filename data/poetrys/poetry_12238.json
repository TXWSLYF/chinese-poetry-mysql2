{
  "content": "出门见南山，喜逐松径行。穷高欲极远，始到白云亭。 \n长山绕井邑，登望宜新晴。州渚曲湘水，萦回随郡城。 \n九疑千万峰，嵺嵺天外青。烟云无远近，皆傍林岭生。 \n俯视松竹间，石水何幽清。涵映满轩户，娟娟如镜明。 \n何人病惛浓，积醉且未醒。与我一登临，为君安性情。",
  "dynasty": "唐代",
  "id": 12238,
  "name": "登白云亭",
  "poet": {
    "desc": "元结（719～772年），中国唐代文学家。字次山，号漫叟 、聱叟 。河南鲁山人。天宝六载(747)应举落第后，归隐商余山。天宝十二载进士及第。安禄山反，曾率族人避难猗玗洞 （今湖北大冶境内），因号猗玗子。乾元二年(759)，任山南东道节度使史翙幕参谋，招募义兵，抗击史思明叛军，保全十五城。代宗时，任道州刺史，调容州，加封容州都督充本管经略守捉使，政绩颇丰。大历七年(772)入朝，同年卒于长安。",
    "id": 79,
    "image": "https://raw.githubusercontent.com/hujiaweibujidao/poetry/master/image/image_79.jpg",
    "name": "元结",
    "star": 0
  },
  "star": 1,
  "tags": []
}