{
  "content": "冬十月。记取生申时节。梅傍小春融绛雪。浅寒犹未却。 \n且醉笙歌蕉叶。富贵不须频说。国太夫人头半白。看君金印烨。",
  "dynasty": "宋代",
  "id": 60758,
  "name": "谒金门（寿何令）",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}