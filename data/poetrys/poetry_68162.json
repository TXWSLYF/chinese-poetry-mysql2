{
  "content": "窗月梅花白。夜堂深、烛摇红影，绣帘垂额。半醉金钗娇应坐，寒处也留春色。深意在、四弦轻摘。香坞花行听啄木，翠微边、细落仙人屐。星盼转，趁娇拍。 \n人间此手真难得。向尊前、相逢有分，底须相识。愁浅恩深千万意，惆怅故人云隔。怕立损、弓鞋红窄。换取明珠知肯否，绿窗深、长共春怜惜。休恼乱，坐中客。妓唤惜善琵琶，程秋干席上作。",
  "dynasty": "宋代",
  "id": 68162,
  "name": "贺新凉",
  "poet": {
    "desc": "姚勉（1216～1262），乳名二郎，学名冲，因避讳改名勉，字述之、成一，号蜚卿、飞卿，古天德乡（今江西宜丰县新庄镇）灵源村人。宋嘉定9年（1216）生，初生时，曾被弃之山野雪地，故其成年后自号“雪坡”以志不忘。",
    "id": 1585,
    "image": "https://raw.githubusercontent.com/hujiaweibujidao/poetry/master/image/image_1585.jpg",
    "name": "姚勉",
    "star": 0
  },
  "star": 1,
  "tags": []
}