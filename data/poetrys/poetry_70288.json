{
  "content": "春\n丽日迟，和风习，共王孙公子游戏。醉酒淹衫袖湿，簪花压帽檐低。\n夏\n酷暑天，葵榴发。喷鼻香十里荷花，兰舟斜缆垂杨下。只宜铺枕簟、向凉亭披襟散发。\n秋\n玉露冷，蛩吟砌。听落叶西风渭水，寒雁儿长空嘹唳。陶元亮醉在东篱。\n冬\n密布云，初交腊。偏宜去扫雪烹茶，羊羔酒添价。胆瓶内温水浸梅花。\n又\n独自寝，难成梦，睡觉来怀儿里抱空。六幅罗裙宽褪，玉腕上钏儿松。\n独自走，踏成道，空走了千遭万遭。肯不肯疾些儿通报，休直到教担阁得天明了。\n红日晚，遥天暮，老树寒鸦几簇。咱为甚妆妆频觑，怕有那新雁儿寄来书。\n红日晚，残霞在，秋水共长天一色。寒雁儿呀呀的天外，怎生不捎带个字儿来？",
  "dynasty": "元代",
  "id": 70288,
  "name": "【双调】得胜乐",
  "poet": {
    "desc": "白朴（1226—约1306） 原名恒，字仁甫，后改名朴，字太素，号兰谷。汉族，祖籍隩州（今山西河曲附近），后徙居真定（今河北正定县），晚岁寓居金陵（今南京市），终身未仕。他是元代著名的文学家、曲作家、杂剧家，与关汉卿、马致远、郑光祖合称为元曲四大家。代表作主要有《唐明皇秋夜梧桐雨》、《裴少俊墙头马上》、《董月英花月东墙记》等。",
    "id": 278,
    "image": "https://raw.githubusercontent.com/hujiaweibujidao/poetry/master/image/image_278.jpg",
    "name": "白朴",
    "star": 0
  },
  "star": 5,
  "tags": []
}