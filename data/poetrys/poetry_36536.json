{
  "content": "系马向山立，一杯聊奠君。野烟孤客路，寒草故人坟。 \n琴韵归流水，诗情寄白云。日斜休哭后，松韵不堪闻。",
  "dynasty": "唐代",
  "id": 36536,
  "name": "哭陈庾",
  "poet": {
    "desc": "周朴(?—878)，字见素，一作太朴，福州长乐人。【《全唐诗》作吴兴(今湖州)人。此从《唐才子传》】生年不详，卒于唐僖宗乾符五年。工于诗，无功名之念，隐居嵩山，寄食寺庙中当居士，常与山僧钓叟相往还。与诗僧贯休、方干、李频为诗友。周朴，唐末诗人，生性喜欢吟诗，尤其喜欢苦涩的诗风。",
    "id": 2784,
    "name": "周朴",
    "star": 0
  },
  "star": 1,
  "tags": []
}