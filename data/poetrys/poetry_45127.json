{
  "content": "何处经年閟好音，暖风催出啭乔林。羽毛新刷陶潜菊， \n喉舌初调叔夜琴。藏雨并栖红杏密，避人双入绿杨深。 \n晓来枝上千般语，应共桃花说旧心。",
  "dynasty": "唐代",
  "id": 45127,
  "name": "早莺",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}