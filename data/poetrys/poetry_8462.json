{
  "content": "遥夜何漫漫，空歌白石烂。甯戚未匡齐，陈平终佐汉。 \n欃枪扫河洛，直割鸿沟半。历数方未迁，云雷屡多难。 \n天人秉旄钺，虎竹光藩翰。侍笔黄金台，传觞青玉案。 \n不因秋风起，自有思归叹。主将动谗疑，王师忽离叛。 \n自来白沙上，鼓噪丹阳岸。宾御如浮云，从风各消散。 \n舟中指可掬，城上骸争爨。草草出近关，行行昧前算。 \n南奔剧星火，北寇无涯畔。顾乏七宝鞭，留连道傍玩。 \n太白夜食昴，长虹日中贯。秦赵兴天兵，茫茫九州乱。 \n感遇明主恩，颇高祖逖言。过江誓流水，志在清中原。 \n拔剑击前柱，悲歌难重论。",
  "dynasty": "唐代",
  "id": 8462,
  "name": "南奔书怀（一作自丹阳南奔道中作。萧士赟云是伪作）",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 1,
  "tags": []
}