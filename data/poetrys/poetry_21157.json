{
  "content": "江春今日尽，程馆祖筵开。我正南冠絷，君寻北路回。 \n谋身诚太拙，从宦苦无媒。处困方明命，遭时不在才。 \n逾年长倚玉，连夜共衔杯。涸溜沾濡沫，馀光照死灰。 \n行看鸿欲翥，敢惮酒相催。拍逐飞觥绝，香随舞袖来。 \n消梨抛五遍，娑葛fg三台。已许尊前倒，临风泪莫颓。",
  "dynasty": "唐代",
  "id": 21157,
  "name": "三月三十日程氏馆饯杜十四归京",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}