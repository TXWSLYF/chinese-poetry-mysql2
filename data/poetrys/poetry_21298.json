{
  "content": "隋堤柳，岁久年深尽衰朽。风飘飘兮雨萧萧， \n三株两株汴河口。老枝病叶愁杀人，曾经大业年中春。 \n大业年中炀天子，种柳成行夹流水。西自黄河东至淮， \n绿阴一千三百里。大业末年春暮月，柳色如烟絮如雪。 \n南幸江都恣佚游，应将此柳系龙舟。紫髯郎将护锦缆， \n青娥御史直迷楼。海内财力此时竭，舟中歌笑何日休。 \n上荒下困势不久，宗社之危如缀旒。炀天子， \n自言福祚长无穷，岂知皇子封酅公。龙舟未过彭城阁， \n义旗已入长安宫。萧墙祸生人事变，晏驾不得归秦中。 \n土坟数尺何处葬，吴公台下多悲风。二百年来汴河路， \n沙草和烟朝复暮。后王何以鉴前王，请看隋堤亡国树。",
  "dynasty": "唐代",
  "id": 21298,
  "name": "隋堤柳－悯亡国也",
  "poet": {
    "desc": "白居易（772年－846年），字乐天，号香山居士，又号醉吟先生，祖籍太原，到其曾祖父时迁居下邽，生于河南新郑。是唐代伟大的现实主义诗人，唐代三大诗人之一。白居易与元稹共同倡导新乐府运动，世称“元白”，与刘禹锡并称“刘白”。白居易的诗歌题材广泛，形式多样，语言平易通俗，有“诗魔”和“诗王”之称。官至翰林学士、左赞善大夫。公元846年，白居易在洛阳逝世，葬于香山。有《白氏长庆集》传世，代表诗作有《长恨歌》、《卖炭翁》、《琵琶行》等。",
    "id": 665,
    "image": "https://raw.githubusercontent.com/hujiaweibujidao/poetry/master/image/image_665.jpg",
    "name": "白居易",
    "star": 0
  },
  "star": 1,
  "tags": []
}