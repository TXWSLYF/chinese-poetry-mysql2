{
  "content": "异域今无外，高僧代所稀。苦心归寂灭，宴坐得精微。 \n持钵何年至，传灯是日归。上卿挥别藻，中禁下禅衣。 \n海阔杯还度，云遥锡更飞。此行迷处所，何以慰虔祈。",
  "dynasty": "唐代",
  "id": 5309,
  "name": "送新罗法师还国",
  "poet": {
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。",
    "id": 910,
    "image": "https://raw.githubusercontent.com/hujiaweibujidao/poetry/master/image/image_910.jpg",
    "name": "孙逖",
    "star": 0
  },
  "star": 1,
  "tags": []
}