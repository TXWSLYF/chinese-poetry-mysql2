{
  "content": "吴越千年奈怨何，两宫清吹作樵歌。姑苏一败云无色， \n范蠡长游水自波。霞拂故城疑转旆，月依荒树想嚬蛾。 \n行人欲问西施馆，江鸟寒飞碧草多。",
  "dynasty": "唐代",
  "id": 27491,
  "name": "吴越怀古",
  "poet": {
    "desc": "李远，字求古，一作承古，夔州云安（今重庆市云阳县）人，大和五年（831）杜陟榜进士，官至御史中丞。李远善为文， 尤工于诗。 常与杜牧、许浑、李商隐、温庭筠等交游， 与许浑齐名， 时号 “ 浑诗远赋”。",
    "id": 1504,
    "name": "李远",
    "star": 0
  },
  "star": 9,
  "tags": []
}