{
  "content": "远公遁迹庐山岑，开士幽居祇树林。片石孤峰窥色相， \n清池皓月照禅心。指挥如意天花落，坐卧闲房春草深。 \n此外俗尘都不染，惟馀玄度得相寻。",
  "dynasty": "唐代",
  "id": 6070,
  "name": "题璿公山池",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 2,
  "tags": []
}