{
  "content": "玉槛瑶轩任所依，东风休忆岭头归。金笼共惜好毛羽， \n红觜莫教多是非。便向郄堂夸饮啄，还应祢笔发光辉。 \n乘时得路何须贵，燕雀鸾凰各有机。",
  "dynasty": "唐代",
  "id": 35543,
  "name": "鹦鹉咏",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}