{
  "content": "隐居\n鸱夷革屈沉了伍胥，江鱼腹葬送了三闾。数间谏时，独醒处，岂是遭诛被放招伏？一舸秋风去五湖，也博个名传万古。\n村居\n新分下庭前竹栽，旋篘得缸间茅柴。娩壬弹鸡，和根菜，小杯盘曾惯留客。活泼剌鲜鱼米换来，则除了茶都是买。\n茅舍宽如钓舟，老夫闲似沙鸥。江清白发明，霜早黄花瘦，但开樽沉醉方休。江糯吹香满穗秋，又打够重阳酿酒。\n枫林晚家家步锦，菊篱秋处处分金。羞将宝剑看，醉把瑶琴枕，没三杯著甚消任。若论到机深祸亦深，却不是渊明好饮。",
  "dynasty": "元代",
  "id": 70522,
  "name": "【双调】沉醉东风_隐居鸱夷革",
  "poet": {
    "desc": "曹德，字明善，衢州（今浙江衢县）人。曾任衢州路吏，山东宪吏。后至元五年（一三三九）曹德在都下作〔清江引〕（又名〔岷江录〕）二曲讥讽权贵伯颜擅自专权，杀害剡王彻彻笃，锻炼诸狱，延及无辜。大书揭于五门之上，因此名声大噪。",
    "id": 836,
    "name": "曹德",
    "star": 0
  },
  "star": 1,
  "tags": []
}