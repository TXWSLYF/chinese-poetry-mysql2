{
  "content": "东溪一白雁，毛羽何皎洁。薄暮浴清波，斜阳共明灭。 \n差池失群久，幽独依人切。旅食赖菰蒲，单栖怯霜雪。 \n边风昨夜起，顾影空哀咽。不及墙上乌，相将绕双阙。",
  "dynasty": "唐代",
  "id": 40489,
  "name": "白雁",
  "poet": {
    "desc": "李建勋[公元八七二年左右至九五二年]字致尧，广陵人。（全唐诗作陇西人。此从唐才子传）约生于唐懿宗咸通十三年，卒于周太祖广顺二年，年约八十一岁。少好学能属文，尢工诗。南唐主李昪镇金陵，用为副使，预禅代之策，拜中书侍郎同平章事。昪元五年，（公元九四一年）放还私第。嗣主璟，召拜司空。以司徒致仕，赐号钟山公，年已八十。时宋齐丘隐居洪州西山，建勋常往造谒致敬。后归高安别墅，一夕，无病而终。建勋著有钟山集二十卷，《唐才子传》传于世。",
    "id": 1996,
    "name": "李建勋",
    "star": 0
  },
  "star": 1,
  "tags": []
}