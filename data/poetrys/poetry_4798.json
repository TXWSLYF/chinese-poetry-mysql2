{
  "content": "三湖返入两山间，畜作灉湖弯复弯。暑雨奔流潭正满， \n微霜及潦水初还。水还波卷溪潭涸，绿草芊芊岸崭岝。 \n适来飞棹共回旋，已复扬鞭恣行乐。道旁耆老步跹跹， \n楚言兹事不知年。试就湖边披草径，莫疑东海变桑田。 \n君讶今时尽陵陆，我看明岁更沦涟。来今自昔无终始， \n人事回环常若是。应思阙下声华日，谁谓江潭旅游子。 \n初贞正喜固当然，往蹇来誉宜可俟。盈虚用舍轮舆旋， \n勿学灵均远问天。",
  "dynasty": "唐代",
  "id": 4798,
  "name": "灉湖作",
  "poet": {
    "desc": "赵冬曦，（677－750）[唐]定州鼓城（今河北晋县）人。进士。开元初，累迁中书舍人内供奉，国子祭酒。工正书，景云二年（七一一）褚庆文所撰唐胜业寺双弥勒像碑，为其所书。《唐书本传、金石录》。",
    "id": 1042,
    "name": "赵冬曦",
    "star": 0
  },
  "star": 1,
  "tags": []
}