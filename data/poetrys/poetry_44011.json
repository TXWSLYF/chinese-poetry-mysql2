{
  "content": "马头宝峰，秀塞寒空。有叟有叟，真隐其中。无味醍醐， \n亦非般若。白趾碧目，数百潇洒。苦竹大于杉， \n白熊卧如马。金钟撼壑，布水喷瓦。芙蓉堂开峰月入， \n岳精踏雪立屋下。伊余解攀缘，已是非常者。更有叟， \n独往来，与我语。情无刚强，气透今古。竹笠援补， \n芒鞋藤乳。北风倒人，干雪不聚，满头霜雪汤雪去。 \n汤雪去，无人及，空望真气江上立。",
  "dynasty": "唐代",
  "id": 44011,
  "name": "送僧入马头山",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}