{
  "content": "未观严桂先观菊。世间底事真迟速。节物苦相催。重阳便到来。 \n白衣何处觅。沽酒邀佳客。一笑有余欢。官居终日闲。",
  "dynasty": "宋代",
  "id": 59478,
  "name": "菩萨蛮（县斋木犀今年殊未开，而盆菊特茂盛，以晦日约客。）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 4,
  "tags": []
}