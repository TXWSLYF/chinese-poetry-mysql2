{
  "content": "雪堂不远临皋路。怅仙伯、骑鲸去。燕麦桃花更几度。横桥虽在，种松无有，谁是关心处。 \n解鞍君到冬虽暮。传语无忘晒蓑句。起手栽花花定许。艺香披翠，灌红疏绿，趁取清明雨。",
  "dynasty": "宋代",
  "id": 55507,
  "name": "青玉案（送人赴黄冈令）",
  "poet": {
    "desc": "生卒年月不详，字锡老，号审斋，东平(今属山东)人，流寓金陵，晚年转徙湘湖间。与游者张安世、韩元吉等，皆南渡初名士，年辈应亦相类。词风清拔可喜，著有《审斋词》1卷。",
    "id": 1777,
    "name": "王千秋",
    "star": 0
  },
  "star": 1,
  "tags": []
}