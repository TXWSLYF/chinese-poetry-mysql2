{
  "content": "榴花庭院戏氍毹。水剪双眸画不如。莫恨未能通瑟僴，只今先已辩之无。 \n虎睛浅缀新花帽，龙脑浓熏小绣襦。乃祖未须贻厥力，及时须读五车书。",
  "dynasty": "宋代",
  "id": 54921,
  "name": "瑞鹧鸪（小孙周C95B席上作）",
  "poet": {
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。",
    "id": 872,
    "image": "https://raw.githubusercontent.com/hujiaweibujidao/poetry/master/image/image_872.jpg",
    "name": "葛立方",
    "star": 0
  },
  "star": 1,
  "tags": []
}