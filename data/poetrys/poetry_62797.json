{
  "content": "小盆池，新压藕，翠盖已擎雨。巧弄红妆，明艳便能许。自怜华发萧萧，风流无分，醉时眼、何妨偷觑。 \n黯然伫。回首今是何时，逢花笑还语。梦里西湖，双落泪如缕。斜阳十里烟芜，六桥风浪，有谁掉、采莲舟去。",
  "dynasty": "宋代",
  "id": 62797,
  "name": "祝英台近（次韵前人咏盘莲）",
  "poet": {
    "desc": "（一二一四～一二九七），字谦之，一字子微，号本堂，晚年号嵩溪遗耄，鄞县（今浙江宁波）人，寄籍奉化。理宗宝祐四年（一二五六）进士，调监饶州商税。景定元年（一二六○），为白鹭书院山长，知安福县。",
    "id": 80,
    "image": "https://raw.githubusercontent.com/hujiaweibujidao/poetry/master/image/image_80.jpg",
    "name": "陈著",
    "star": 0
  },
  "star": 1,
  "tags": []
}