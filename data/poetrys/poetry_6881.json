{
  "content": "康乐爱山水，赏心千载同。结茅依翠微，伐木开蒙笼。 \n孤峰倚青霄，一径去不穷。候客石苔上，礼僧云树中。 \n旷然见沧洲，自远来清风。五马留谷口，双旌薄烟虹。 \n沉沉众香积，眇眇诸天空。独往应未遂，苍生思谢公。",
  "dynasty": "唐代",
  "id": 6881,
  "name": "题萧郎中开元寺新构幽寂亭",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}