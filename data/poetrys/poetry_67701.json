{
  "content": "年来玉帐罢兵筹。灯市小迟留。花外香随金勒，酒边人倚红楼。 \n沙堤此去，传柑侍宴，天上风流。还记月华小队，春风十里潭州。",
  "dynasty": "宋代",
  "id": 67701,
  "name": "朝中措（元夕上潭帅刘共甫舍人）",
  "poet": {
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》",
    "id": 2103,
    "name": "侯置",
    "star": 0
  },
  "star": 1,
  "tags": []
}