{
  "content": "正怜云水与心违，湖上亭高对翠微。尽日不妨凭槛望， \n终年未必有家归。青蝉渐傍幽丛噪，白鸟时穿返照飞。 \n此地又愁无计住，一竿何处是因依。",
  "dynasty": "唐代",
  "id": 35628,
  "name": "夏晚望嵩亭有怀",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}