{
  "content": "鹤驭来时，长占定、一年清绝。九万里、纤云收尽，帝青空阔。月露偏为丹桂地，风霜欲放黄花节。听玉笙、缥缈度侯山，吹初彻。 \n曾直把，龙鳞批。曾戏取，鲸牙拔。向绛河濯足，咸池晞发。俗子底量吾辈事，天仙不在＿儒列。世岂无、瑶草与蟠桃，堪攀掇。",
  "dynasty": "宋代",
  "id": 61091,
  "name": "满江红（寿王实之）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}