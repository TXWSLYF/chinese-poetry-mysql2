{
  "content": "狡兔顽蟾死复生，度云经汉澹还明。夜长虽耐对君坐， \n年少不禁随尔行。玉桂影摇乌鹊动，金波寒注鬼神惊。 \n人间半被虚抛掷，唯向孤吟客有情。",
  "dynasty": "唐代",
  "id": 34765,
  "name": "月",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 21,
  "tags": []
}