{
  "content": "睡鸭凝香缕，白酒泻无声。郊墟不办羊酪，照箸紫丝莼。此去青山深处，邀得白云为伴，绝意请长缨。一舸背君去，几幅布帆轻。 \n帝恩重，容禄隐，吏祠庭。膝间文度安亲，得计是扬名。珍重金兰交契，共惜匆匆别去，送我几烟林。异日怀君处，凝睇乱层岑。",
  "dynasty": "宋代",
  "id": 54915,
  "name": "水调歌头",
  "poet": {
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。",
    "id": 872,
    "image": "https://raw.githubusercontent.com/hujiaweibujidao/poetry/master/image/image_872.jpg",
    "name": "葛立方",
    "star": 0
  },
  "star": 2,
  "tags": []
}