{
  "content": "放鹤在深水，置鱼在高枝。升沉或异势，同谓非所宜。 \n君为邑中吏，皎皎鸾凤姿。顾我何为者，翻侍白玉墀。 \n昔作芸香侣，三载不暂离。逮兹忽相失，旦夕梦魂思。 \n崔嵬骊山顶，宫树遥参差。只得两相望，不得长相随。 \n多君岁寒意，裁作秋兴诗。上言风尘苦，下言时节移。 \n官家事拘束，安得携手期。愿为云与雨，会合天之垂。",
  "dynasty": "唐代",
  "id": 20596,
  "name": "酬乐天（时乐天摄尉，予为拾遗）",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}