{
  "content": "月映长江秋水，分明冷浸星河。浅沙汀上白云多， \n雪散几丛芦苇¤ \n扁舟倒影寒潭，烟光远罩轻波。笛声何处响渔歌， \n两岸蘋香暗起。 \n水上鸳鸯比翼，巧将绣作罗衣。镜中重画远山眉， \n春睡起来无力¤ \n细雀稳簪云髻，含羞时想佳期。脸边红艳对花枝， \n犹占凤楼春色。",
  "dynasty": "唐代",
  "id": 47324,
  "name": "西江月（一名白蘋香，一名步虚词）",
  "poet": {
    "desc": "（896－971）益州（今四川成都人），在后蜀任职为中书舍人。据《宣和画谱》载，他事孟昶时历任翰林学士、门下侍郎同平章事，随孟昶降宋后，授为散骑常侍，工诗文，特别长于词，又善长笛，是花间派重要作家。",
    "id": 175,
    "image": "https://raw.githubusercontent.com/hujiaweibujidao/poetry/master/image/image_175.jpg",
    "name": "欧阳炯",
    "star": 0
  },
  "star": 1,
  "tags": []
}