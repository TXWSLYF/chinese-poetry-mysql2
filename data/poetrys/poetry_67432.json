{
  "content": "钟磬冷冷夜未央。梨花庭院月如霜。步虚声里拜瑶章。 \n紫极清都云渺渺，红尘浊世事茫茫。未知谁有返魂香。",
  "dynasty": "宋代",
  "id": 67432,
  "name": "浣沙溪",
  "poet": {
    "desc": "黄升（生卒年不详）字叔旸，号玉林，又号花庵词客，建安（今属福建建瓯）人。不事科举，性喜吟咏。以诗受知于游九功，与魏庆之相酬唱。著有《散花庵词》，编有《绝妙词选》二十卷，分上下两部份，上部为《唐宋诸贤绝妙词选》，十卷；下部为《中兴以来绝妙词选》，十卷。附词大小传及评语，为宋人词选之善本。后人统称《花庵词选》。",
    "id": 679,
    "name": "黄升",
    "star": 0
  },
  "star": 1,
  "tags": []
}