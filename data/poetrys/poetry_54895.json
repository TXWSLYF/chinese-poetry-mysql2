{
  "content": "未许蜂知，难交雀C269，芳丛犹是寒丛。东方解冻，春仗做春工。何事仙葩未放，寒苞秘、冰麝香浓。应须是，惊闻羯鼓，谁敢喷髯龙。 \n梅花，君自看，丁香已白，桃脸将红。结岁寒三友，久迟筠松。要看含章檐下，闲妆靓、春睡朦胧。知音是，冻云影底，铁面葛仙翁。",
  "dynasty": "宋代",
  "id": 54895,
  "name": "满庭芳（和催梅）",
  "poet": {
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。",
    "id": 872,
    "image": "https://raw.githubusercontent.com/hujiaweibujidao/poetry/master/image/image_872.jpg",
    "name": "葛立方",
    "star": 0
  },
  "star": 1,
  "tags": []
}