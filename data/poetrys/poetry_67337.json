{
  "content": "轻鞯绣谷。柔屐烟堤，六年遗赏新续。小舫重来，惟有寒沙鸥熟。徘徊旧情易冷，但溶溶、翠波如縠。愁望远，甚云销月老，暮山自绿。 \n嚬笑人生悲乐，且听我尊前，渔歌樵曲。旧阁尘对，长得树阴如屋。凄凉五桥归路，载寒秀、一枝疏玉。翠袖薄，晚无言、寄倚修竹。",
  "dynasty": "宋代",
  "id": 67337,
  "name": "声声慢",
  "poet": {
    "desc": "李演，约宋理守宝佑末年（1258年）前后在世。工词，尝与李彭老唱和；著有盟鸥集，《绝妙好词笺》传于世。",
    "id": 1319,
    "name": "李演",
    "star": 0
  },
  "star": 2,
  "tags": []
}