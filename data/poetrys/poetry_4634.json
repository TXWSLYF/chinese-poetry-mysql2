{
  "content": "高馆基曾山，微幂生花草。傍对野村树，下临车马道。 \n清朗悟心术，幽遐备瞻讨。回合峰隐云，联绵渚萦岛。 \n气似沧洲胜，风为青春好。相及盛年时，无令叹衰老。",
  "dynasty": "唐代",
  "id": 4634,
  "name": "临水亭",
  "poet": {
    "desc": "闾丘均，字不详，益州成都人。生卒年均不详，唐中宗景龙三年在世。以文章著称。景龙中，（公元七o八年左右）为安乐公主所荐，起家拜太常博士。主败，坐贬为循州司仓。卒于官。均著有文集三十卷，（新唐书志作二十卷，旧唐书本传作十卷。此从旧唐书志）行于世。",
    "id": 2972,
    "name": "闾丘均",
    "star": 0
  },
  "star": 1,
  "tags": []
}