{
  "content": "泣玉三年一见君，白衣憔悴更离群。柳堤惜别春潮落， \n花榭留欢夜漏分。孤馆宿时风带雨，远帆归处水连云。 \n悲歌曲尽莫重奏，心绕关河不忍闻。",
  "dynasty": "唐代",
  "id": 28389,
  "name": "瓜洲留别李诩",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 3,
  "tags": []
}