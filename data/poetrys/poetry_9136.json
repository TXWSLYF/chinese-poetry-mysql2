{
  "content": "美人为我弹五弦，尘埃忽静心悄然。古刀幽磬初相触， \n千珠贯断落寒玉。中曲又不喧，徘徊夜长月当轩。 \n如伴风流萦艳雪，更逐落花飘御园。独凤寥寥有时隐， \n碧霄来下听还近。燕姬有恨楚客愁，言之不尽声能尽。 \n末曲感我情，解幽释结和乐生。壮士有仇未得报， \n拔剑欲去愤已平，夜寒酒多愁遽明。",
  "dynasty": "唐代",
  "id": 9136,
  "name": "五弦行",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 2,
  "tags": []
}