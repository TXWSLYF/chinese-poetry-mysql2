{
  "content": "中酒心情，拆绵时节，瞢腾刚送春归。\n一亩池塘，绿荫浓触帘衣。\n柳花搅乱晴晖。\n更画梁、玉翦交飞。\n贩茶船重，挑笋人忙，山市成围。\n蓦然却想，三十年前，铜驼恨积，金谷人稀。\n划残竹粉，旧愁写向阑西。\n惆怅移时。\n镇无聊、掐损蔷薇。\n许谁知？\n细柳新蒲，都付鹃啼。",
  "dynasty": "清代",
  "id": 70728,
  "name": "夏初临·本意",
  "poet": {
    "desc": "陈维崧(1625～1682)清代词人、骈文作家。字其年，号迦陵。宜兴（今属江苏）人。清初诸生，康熙十八年(1679)举博学鸿词，授翰林院检讨。54岁时参与修纂《明史》，4年后卒于任所。",
    "id": 712,
    "image": "https://raw.githubusercontent.com/hujiaweibujidao/poetry/master/image/image_712.jpg",
    "name": "陈维崧",
    "star": 0
  },
  "star": 1,
  "tags": []
}