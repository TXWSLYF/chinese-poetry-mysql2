{
  "content": "春到长门春草青，玉阶华露滴、月胧明。 \n东风吹断紫箫声，宫漏促、帘外晓啼莺¤ \n愁极梦难成，红妆流宿泪、不胜情。手挪裙带绕花行， \n思君切、罗幌暗尘生。 \n秋到长门秋草黄，画梁双燕去、出宫墙。 \n玉箫无复理霓裳，金蝉坠、鸾镜掩休妆¤ \n忆昔在昭阳，舞衣红绶带、绣鸳鸯。至今犹惹御炉香， \n魂梦断、愁听漏更长。",
  "dynasty": "唐代",
  "id": 47249,
  "name": "小重山",
  "poet": {
    "desc": "薛昭蕴，字澄州，河中宝鼎（今山西荣河县）人。王衍时，官至侍郎。擅诗词，才华出众。《北梦琐言》：薛澄州昭蕴即保逊之子也。恃才傲物，亦有父风。每入朝省，弄笏而行，旁若无人。好唱《浣溪沙》词。",
    "id": 342,
    "image": "https://raw.githubusercontent.com/hujiaweibujidao/poetry/master/image/image_342.jpg",
    "name": "薛昭蕴",
    "star": 0
  },
  "star": 2,
  "tags": []
}