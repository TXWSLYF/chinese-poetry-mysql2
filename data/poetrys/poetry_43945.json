{
  "content": "有金张族，骄奢相续。琼树玉堂，雕墙绣毂。纨绮杂杂， \n钟鼓合合。美人如白牡丹花，半日只舞得一曲。乐不乐， \n足不足，争教他爱山青水绿。 \n如神若仙，似兰同雪。乐戒于极，胡不知辍。 \n只欲更缀上落花，恨不能把住明月。太山肉尽，东海酒竭。 \n佳人醉唱，敲玉钗折。宁知耘田车水翁，日日日灸背欲裂。",
  "dynasty": "唐代",
  "id": 43945,
  "name": "富贵曲二首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 2,
  "tags": []
}