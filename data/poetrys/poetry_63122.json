{
  "content": "问春先开未，江南野水，得春初小。独殿群芳，却道花前开早。长苦冰霜压尽，更说甚、风标清窈。些子好。孤香冷艳，有谁知道。 \n年年吹落还开，听画角楼头，送他昏晓。何处玉堂，满地苍苔不扫。谁是肝肠铁石，与共说、岁寒怀抱。花未老。无奈酒阑情好。",
  "dynasty": "宋代",
  "id": 63122,
  "name": "玉漏迟（和何君元寿梅）",
  "poet": {
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。",
    "id": 527,
    "image": "https://raw.githubusercontent.com/hujiaweibujidao/poetry/master/image/image_527.jpg",
    "name": "何梦桂",
    "star": 0
  },
  "star": 1,
  "tags": []
}