{
  "content": "拄策松江上，举酒酹三高。此生飘荡，往来身世两徒劳。长羡五湖烟艇，好是秋风鲈鲙，笠泽久蓬蒿。想像英灵在，千古傲云涛。 \n俯沧浪，舌空旷，恍神交。解衣盘礴，政须一笑属吾曹。洗尽人间尘土，扫去胸中冰炭，痛饮读离骚。纵有垂天翼，何用钓连鳌。",
  "dynasty": "宋代",
  "id": 53528,
  "name": "水调歌头（丁丑春与钟离少翁、张元鉴登垂虹）",
  "poet": {
    "desc": "元干出身书香门第。其父名动，进士出身，官至龙图阁直学士，能诗。张元干受其家风影响，从小聪明好学，永泰的寒光阁、水月亭是他幼年生活和读书处。十四五岁随父亲至河北官廨（在临漳县）已能写诗，常与父亲及父亲的客人唱和，人称之“敏悟”。",
    "id": 120,
    "image": "https://raw.githubusercontent.com/hujiaweibujidao/poetry/master/image/image_120.jpg",
    "name": "张元干",
    "star": 0
  },
  "star": 1,
  "tags": []
}