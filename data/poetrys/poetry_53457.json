{
  "content": "千古洞庭湖，百川争注。雪浪银涛正如许。骑鲸诗客，浩气决云飞雾。背人歌欸乃，凌空去。 \n我欲从公，翩然鹄举。未愿人间相君雨。笭箵短棹，是我平生真语。个中烟景好，烦公句。",
  "dynasty": "宋代",
  "id": 53457,
  "name": "感皇恩（和才仲西山子）",
  "poet": {
    "desc": "王以宁(约1090年--1146年)：字周士，生于湘潭(今属湖南)，是两宋之际的爱国词人。他曾为国奔波，靖康初年征天下兵，只身一人从鼎州借来援兵，解了太原围。",
    "id": 633,
    "name": "王以宁",
    "star": 0
  },
  "star": 1,
  "tags": []
}