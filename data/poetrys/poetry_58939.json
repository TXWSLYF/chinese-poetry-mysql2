{
  "content": "书册如仇，旧游浑讳。有怀不断人应异。千山上去梦魂轻，片帆似下蛮溪水。 \n已共酒杯，长坚海誓。见君忽忘花前醉。从来解事苦无多，不知解到毫芒未。",
  "dynasty": "宋代",
  "id": 58939,
  "name": "踏莎行（怀叶八十推官）",
  "poet": {
    "desc": "陈亮（1143—1194）原名汝能，后改名陈亮，字同甫，号龙川，婺州永康（今属浙江）人。婺州以解头荐，因上《中兴五论》，奏入不报。孝宗淳熙五年，诣阙上书论国事。后曾两次被诬入狱。绍熙四年光宗策进士第一，状元。授签书建康府判官公事，未行而卒，谥号文毅。所作政论气势纵横，词作豪放，有《龙川文集》《龙川词》，宋史有传。",
    "id": 244,
    "image": "https://raw.githubusercontent.com/hujiaweibujidao/poetry/master/image/image_244.jpg",
    "name": "陈亮",
    "star": 0
  },
  "star": 2,
  "tags": []
}