{
  "content": "想天公自有安排，展放愁眉，开着吟怀。款系红牙，低歌玉树，烂醉金钗。\n花谢了逢春又开，燕归时到社重来。兰芷庭阶，花月楼台，许大乾坤，由我诙谐。\n草团标正对山凹，山竹炊粳，山水煎茶。山芋山薯，山葱山韭，山果山花。山溜\n响冰敲月牙，扫山云惊散林鸦。山色元佳，山景堪夸，山外晴霞，山下人家。　渔父\n　　浪花中一叶扁舟，到处行窝，天也难留。去岁兰江，今年湘浦，后日巴丘。\n青{艹弱}笠白渡口，绿蓑衣红蓼滩头。不解闲愁，自号无忧，两岸芦花，一觉\n<鼻勾><鼻勾>。　题琵琶亭\n　　到浔阳夜泊星槎，送客江头，忽听琵琶。下马维舟，回灯借问，何处人家？\n妾本是京师馆娃，嫁商人沦落天涯。再转龙牙，细拨轻爬，声裂檀槽，月满芦花。\n见乐天细问根芽，襟搭鲛绡，玉笋笼纱。家住长安，十三学乐，髻绾双鸦。今老\n却朝云暮霞，再休题秋月春花。自叹咱家，两鬓霜华，有锦难缠，泪湿琵琶。　寄友人\n　　忆湘南冷落鸥盟，木落庭皋，满院秋声。夜月关河，西风天地，自笑浮生。\n归兴动江神敛容，客情多山鬼知名。月殿龙庭，云路鹏程，独跨天风，直上瑶京。　题恨\n　　到春来郁闷恹恹，昼夜相兼，粉黛慵拈。尘满妆奁，香消宝靥，翠淡眉尖。\n封泪锦丝丝恨添，唾窗绒缕缕情粘。翠幕朱帘，玉管牙签，绿惨红タ。燕妒莺嫌。　寿友人七月七日\n　　喜年年玉井莲开，开上人间，月地云街。臂络珠璎，头缠红锦，袖拂芳埃。\n云子酒香浮玉台，雪儿歌韵绕金钗。开桂多栽，五福齐来，禄享千种，位列三台。",
  "dynasty": "元代",
  "id": 69705,
  "name": "【双调】蟾宫曲　自乐",
  "poet": {
    "desc": "孙周卿[元]（约公元一三二〇年前后在世）名不详，古邠（今陕西旬邑县东北）人。生卒年均不详，约元仁宗延祐末前后在世。生平不详。孙楷第《元曲家考略》谓“邠”乃“汴”之误，则云其河南开封市人。曾客游湘南、巴丘。有女蕙兰，工诗，嫁诗人傅若金，早卒。",
    "id": 2118,
    "image": "https://raw.githubusercontent.com/hujiaweibujidao/poetry/master/image/image_2118.jpg",
    "name": "孙周卿",
    "star": 0
  },
  "star": 1,
  "tags": []
}