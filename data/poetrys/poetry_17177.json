{
  "content": "汉制荣车服，周诗美肃雍。礼尊同姓主，恩锡大名封。 \n外馆留图史，阴堂闭德容。睿词悲薤露，千古仰芳踪。 \n秦楼晓月残，卤簿列材官。红绶兰桂歇，粉田风露寒。 \n凝笳悲驷马，清镜掩孤鸾。愍册徽音在，都人雪涕看。",
  "dynasty": "唐代",
  "id": 17177,
  "name": "赠魏国宪穆公主挽歌词二首",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 2,
  "tags": []
}