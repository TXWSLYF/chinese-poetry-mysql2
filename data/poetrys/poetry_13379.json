{
  "content": "春风入香刹，暇日独游衍。旷然莲花台，作礼月光面。 \n乘兹第八识，出彼超二见。摆落区中缘，无边广弘愿。 \n长廊朝雨毕，古木时禽啭。积翠暧遥原，杂英纷似霰。 \n凤城腾日窟，龙首横天堰。蚁步避危阶，蝇飞响深殿。 \n大通智胜佛，几劫道场现。",
  "dynasty": "唐代",
  "id": 13379,
  "name": "独游青龙寺",
  "poet": {
    "desc": "顾况（生卒年不详），字逋翁，号华阳真逸（一说华阳真隐）。晚年自号悲翁，汉族，唐朝海盐人，（今在浙江海宁境内）人。唐代诗人、画家、鉴赏家。他一生官位不高，曾任著作郎，因作诗嘲讽得罪权贵，贬饶州司户参军。晚年隐居茅山，有《华阳集》行世。",
    "id": 49,
    "image": "https://raw.githubusercontent.com/hujiaweibujidao/poetry/master/image/image_49.jpg",
    "name": "顾况",
    "star": 0
  },
  "star": 1,
  "tags": []
}