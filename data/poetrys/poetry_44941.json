{
  "content": "病起见王化，融融古帝乡。晓烟凝气紫，晚色作云黄。 \n四野歌丰稔，千门唱乐康。老身仍未死，犹咏好风光。",
  "dynasty": "唐代",
  "id": 44941,
  "name": "荆州新秋病起杂题一十五首。病起见王化",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}