{
  "content": "东陆和风至，先开上苑花。秾枝藏宿鸟，香蕊拂行车。 \n散白怜晴日，舒红爱晚霞。桃间留御马，梅处入胡笳。 \n城郭连增媚，楼台映转华。岂同幽谷草，春至发犹赊。",
  "dynasty": "唐代",
  "id": 14863,
  "name": "赋得花发上林",
  "poet": {
    "desc": "王储，籍贯、字号、生卒年均不详。唐代宗大历十四年（779）己未科状元及第。该科进士及第二十人。考官：礼部侍郎潘炎。试题：《寅宾出日赋》和《花发上林苑诗》。王储曾官詹事之职，与诗人卢仝过从甚密。有唱酬之作。（见《送王储参事西游献马书》一诗）。",
    "id": 2710,
    "name": "王储",
    "star": 0
  },
  "star": 1,
  "tags": []
}