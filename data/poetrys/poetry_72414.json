{
  "content": "逢尤\n　　悲兮愁，哀兮忧！\n　　天生我兮当闇时，被诼谮兮虚获尤。\n　　心烦憒兮意无聊，严载驾兮出戏游。\n　　周八极兮历九州，求轩辕兮索重华。\n　　世既卓兮远眇眇，握佩玖兮中路躇。\n　　羡咎繇兮建典谟，懿风后兮受瑞图。\n　　愍余命兮遭六极，委玉质兮於泥涂。\n　　遽傽遑兮驱林泽，步屏营兮行丘阿。\n　　车軏折兮马虺颓，惷怅立兮涕滂沱。\n　　思丁文兮圣明哲，哀平差兮迷谬愚。\n　　吕傅举兮殷周兴，忌嚭专兮郢吴虚。\n　　仰长叹兮气噎结，悒殟绝兮咶复苏。\n　　虎兕争兮於廷中，豺狼斗兮我之隅。\n　　云雾会兮日冥晦，飘风起兮扬尘埃。\n　　走鬯罔兮乍东西，欲窜伏兮其焉如？\n　　念灵闺兮隩重深，原竭节兮隔无由。\n　　望旧邦兮路逶随，忧心悄兮志勤劬。\n　　魂茕茕兮不遑寐，目眽眽兮寤终朝。 \n\n怨上\n　　令尹兮謷謷，群司兮譨譨。\n　　哀哉兮淈淈，上下兮同流。\n　　菽藟兮蔓衍，芳虈兮挫枯。\n　　硃紫兮杂乱，曾莫兮别诸。\n　　倚此兮岩穴，永思兮窈悠。\n　　嗟怀兮眩惑，用志兮不昭。\n　　将丧兮玉斗，遗失兮钮枢。\n　　我心兮煎熬，惟是兮用忧。\n　　进恶兮九旬，复顾兮彭务。\n　　拟斯兮二踪，未知兮所投。\n　　谣吟兮中野，上察兮璇玑。\n　　大火兮西睨，摄提兮运低。\n　　雷霆兮硠磕，雹霰兮霏霏。\n　　奔电兮光晃，凉风兮怆悽。\n　　鸟兽兮惊骇，相从兮宿栖。\n　　鸳鸯兮噰噰，狐狸兮徾徾。\n　　哀吾兮介特，独处兮罔依。\n　　蝼蛄兮鸣东，蟊蠽兮号西。\n　　蛓缘兮我裳，蠋入兮我怀。\n　　虫豸兮夹余，惆怅兮自悲。\n　　伫立兮忉怛，心结縎兮折摧。\n\n疾世\n　　周徘徊兮汉渚，求水神兮灵女。\n　　嗟此国兮无良，媒女诎兮謰謱。\n　　鴳雀列兮譁讙，鸲鹆鸣兮聒余。\n　　抱昭华兮宝璋，欲衒鬻兮莫取。\n　　言旋迈兮北徂，叫我友兮配耦。\n　　日阴曀兮未光，阒睄窕兮靡睹。\n　　纷载驱兮高驰，将谘询兮皇羲。\n　　遵河皋兮周流，路变易兮时乖。\n　　濿沧海兮东游，沐盥浴兮天池。\n　　访太昊兮道要，云靡贵兮仁义。\n　　志欣乐兮反征，就周文兮邠歧。\n　　秉玉英兮结誓，日欲暮兮心悲。\n　　惟天禄兮不再，背我信兮自违。\n　　逾陇堆兮渡漠，过桂车兮合黎。\n　　赴昆山兮馽騄，从邛遨兮栖迟。\n　　吮玉液兮止渴，齧芝华兮疗饥。\n　　居嵺廓兮尠畴，远梁昌兮几迷。\n　　望江汉兮濩渃，心紧絭兮伤怀。\n　　时昢昢兮且旦，尘莫莫兮未晞。\n　　忧不暇兮寝食，吒增叹兮如雷。\n\n悯上\n　　哀世兮睩睩，諓諓兮嗌喔。\n　　众多兮阿媚，骪靡兮成俗。\n　　贪枉兮党比，贞良兮茕独。\n　　鹄窜兮枳棘，鹈集兮帷幄。\n　　罽蕠兮青葱，槁本兮萎落。\n　　睹斯兮伪惑，心为兮隔错。\n　　逡巡兮圃薮，率彼兮畛陌。\n　　川谷兮渊渊，山阜兮峉峉。\n　　丛林兮崟崟，株榛兮岳岳。\n　　霜雪兮漼溰，冰冻兮洛泽。\n　　东西兮南北，罔所兮归薄。\n　　庇廕兮枯树，匍匐兮岩石。\n　　蜷跼兮寒局数，独处兮志不申。\n　　年齿尽兮命迫促，魁垒挤摧兮常困辱。\n　　含忧强老兮愁无乐，须发苎悴兮顠鬓白。\n　　思灵泽兮一膏沐，怀兰英兮把琼若，\n　　待天明兮立踯躅。\n　　云蒙蒙兮电鯈烁，孤雌惊兮鸣呴呴。\n　　思怫郁兮肝切剥，忿悁悒兮孰诉告。\n\n遭厄\n　　悼屈子兮遭厄，沉王躬兮湘汨。\n　　何楚国兮难化，迄于今兮不易。\n　　士莫志兮羔裘，竞佞谀兮谗阋。\n　　指正义兮为曲，訿玉璧兮为石。\n　　殦雕游兮华屋，鵔鸃栖兮柴蔟。\n　　起奋迅兮奔走，违群小兮謑訽。\n　　载青云兮上昇，適昭明兮所处。\n　　蹑天衢兮长驱，踵九阳兮戏荡。\n　　越云汉兮南济，秣余马兮河鼓。\n　　云霓纷兮晻翳，参辰回兮颠倒。\n　　逢流星兮问路，顾我指兮从左。\n　　俓娵觜兮直驰，御者迷兮失轨。\n　　遂踢达兮邪造，与日月兮殊道。\n　　志阏绝兮安如，哀所求兮不耦。\n　　攀天阶兮下视，见鄢郢兮旧宇。\n　　意逍遥兮欲归，众秽盛兮沓沓。\n　　思哽饐兮诘诎，涕流澜兮如雨。\n\n悼乱\n　　嗟嗟兮悲夫，殽乱兮纷挐。\n　　茅丝兮同综，冠屦兮共絇。\n　　督万兮侍宴，周邵兮负刍。\n　　白龙兮见射，灵龟兮执拘。\n　　仲尼兮困厄，邹衍兮幽囚。\n　　伊余兮念兹，奔遁兮隐居。\n　　将升兮高山，上有兮猴猿。\n　　欲入兮深谷，下有兮虺蛇。\n　　左见兮鸣鵙，右睹兮呼枭。\n　　惶悸兮失气，踊跃兮距跳。\n　　便旋兮中原，仰天兮增叹。\n　　菅蒯兮楙莽，雚苇兮仟眠。\n　　鹿蹊兮躖躖，貒貉兮蟫蟫。\n　　鹯鹞兮轩轩，鹑鹌兮甄甄。\n　　哀我兮寡独，靡有兮齐伦。\n　　意欲兮沉吟，迫日兮黄昏。\n　　玄鹤兮高飞，曾逝兮青冥。\n　　鶬鶊兮喈喈，山鹊兮嚶嚶。\n　　鸿鸬兮振翅，归雁兮于征。\n　　吾志兮觉悟，怀我兮圣京。\n　　垂屣兮将起，跓俟兮硕明。\n\n伤时\n　　惟昊天兮昭灵，阳气发兮清明。\n　　风習習兮和暖，百草萌兮华荣。\n　　堇荼茂兮扶疏，蘅芷彫兮莹嫇。\n　　愍贞良兮遇害，将夭折兮碎糜。\n　　时混混兮浇饡，哀当世兮莫知。\n　　览往昔兮俊彦，亦诎辱兮系纍。\n　　管束缚兮桎梏，百贸易兮传卖。\n　　遭桓缪兮识举，才德用兮列施。\n　　且从容兮自慰，玩琴书兮游戏。\n　　迫中国兮迮陿，吾欲之兮九夷。\n　　超五岭兮嵯峨，观浮石兮崔嵬。\n　　陟丹山兮炎野，屯余车兮黄支。\n　　就祝融兮稽疑，嘉己行兮无为。\n　　乃回朅兮北逝，遇神孈兮宴娭。\n　　欲静居兮自娱，心愁慼兮不能。\n　　放余辔兮策驷，忽飙腾兮浮云。\n　　蹠飞杭兮越海，从安期兮蓬莱。\n　　缘天梯兮北上，登太一兮玉台。\n　　使素女兮鼓簧，乘戈和兮讴谣。\n　　声噭誂兮清和，音晏衍兮要婬。\n　　咸欣欣兮酣乐，余眷眷兮独悲。\n　　顾章华兮太息，志恋恋兮依依。\n\n哀岁\n　　旻天兮清凉，玄气兮高朗。\n　　北风兮潦洌，草木兮苍唐。\n　　蛜蚗兮噍噍，蝍蛆兮穰穰。\n　　岁忽忽兮惟暮，余感时兮悽怆。\n　　伤俗兮泥浊，矇蔽兮不章。\n　　宝彼兮沙砾，捐此兮夜光。\n　　椒瑛兮湟汙，葈耳兮充房。\n　　摄衣兮缓带，操我兮墨阳。\n　　昇车兮命仆，将驰兮四荒。\n　　下堂兮见虿，出门兮触螽。\n　　巷有兮蚰蜓，邑多兮螳螂。\n　　睹斯兮嫉贼，心为兮切伤。\n　　俛念兮子胥，仰怜兮比干。\n　　投剑兮脱冕，龙屈兮蜿蟤。\n　　潜藏兮山泽，匍匐兮丛攒。\n　　窥见兮溪涧，流水兮沄沄。\n　　鼋鼍兮欣欣，鱣鲇兮延延。\n　　群行兮上下，骈罗兮列陈。\n　　自恨兮无友，特处兮茕茕。\n　　冬夜兮陶陶，雨雪兮冥冥。\n　　神光兮颎颎，鬼火兮荧荧。\n　　修德兮困控，愁不聊兮遑生。\n　　忧纡兮郁郁，恶所兮写情。\n\n守志\n　　陟玉峦兮逍遥，览高冈兮峣峣。\n　　桂树列兮纷敷，吐紫华兮布条。\n　　实孔鸾兮所居，今其集兮惟鸮。\n　　乌鹊惊兮哑哑，余顾盼兮怊怊。\n　　彼日月兮闇昧，障覆天兮祲氛。\n　　伊我后兮不聪，焉陈诚兮效忠。\n　　摅羽翮兮超俗，游陶遨兮养神。\n　　乘六蛟兮蜿蝉，遂驰骋兮升云。\n　　扬彗光兮为旗，秉电策兮为鞭。\n　　朝晨发兮鄢郢，食时至兮增泉。\n　　绕曲阿兮北次，造我车兮南端。\n　　谒玄黄兮纳贽，崇忠贞兮弥坚。\n　　历九宫兮遍观，睹秘藏兮宝珍。\n　　就传说兮骑龙，与织女兮合婚。\n　　举天罼兮掩邪，彀天弧兮射奸。\n　　随真人兮翱翔，食元气兮长存。\n　　望太微兮穆穆，睨三阶兮炳分。\n　　相辅政兮成化，建烈业兮垂勋。\n　　目瞥瞥兮西没，道遐回兮阻叹。\n　　志稸积兮未通，怅敞罔兮自怜。\n　　乱曰：\n　　天庭明兮云霓藏，三光朗兮镜万方。\n　　斥蜥蜴兮进龟龙，策谋从兮翼机衡。\n　　配稷契兮恢唐功，嗟英俊兮未为双。\n\n",
  "dynasty": "两汉",
  "fanyi": "译文\n\n逢尤\n　　我的心中是多么悲愁，我的心中是多么哀忧。\n　　天生我遇到昏暗时候，蒙受毁谤无故遭罪尤。\n　　我心里烦乱情绪愁闷，赶紧乘车去外面远游。\n　　八方和九州要去游遍，黄帝和虞舜要去寻求。\n　　世代已经非常的遥远，握着玉佩半路上踌躇。\n　　羡慕皋陶建立了典谟，赞美风后接受了瑞图。\n　　可怜我命中遭难受苦，拋弃美质在泥泞路途。\n　　仓皇中驱向山林水泽，惊慌中走进深山老林。\n　　车辕折断了马也疲病，我怅然呆立眼泪纵橫。\n　　思武丁文王圣明智慧，哀平王夫差糊涂谬愚。\n　　用傅说吕望殷周兴盛，靠无忌伯嚭郢吴成墟。\n　　仰天长叹我气结心头，忧郁愤怒我死而复苏。\n　　虎兕在廷中争权夺利，豺狼在身旁打架斗殴。\n　　云雾聚集遮蔽了太阳，旋风刮起来尘土飞扬。\n　　我惆怅迷惘东西乱跑，想隐居躲藏能往何方？\n　　思君王居室深而又深，愿竭尽忠诚阻隔不通。\n　　望故乡道路曲折遥远，心中忧愁心志很疲惫。\n　　灵魂孤单没空暇去睡，睁开双眼又过了一夜。\n\n怨上\n　　令尹在上胡乱说，群臣在下流言多。\n　　悲伤举国乱糟糟，君臣上下都龌龊。\n　　蓬蒿遍地已蔓延，香芷折断已枯烂。\n　　红色紫色被搅乱，世上无人能分辨。\n　　居住深山岩洞中，始终思念着美人。\n　　哀伤怀王看不清，独行忠信无人明。\n　　将会丧失北斗柄，将会遗失天枢星。\n　　我的内心如火焚，想到这些就悲痛。\n　　进思仇牧和荀息，退想彭咸和务光。\n　　照着他们脚印走，不知投身哪条江？\n　　徘徊歌吟荒野中，抬头望见北斗星。\n　　向西斜视大火星，又见摄提往下行。\n　　惊雷炸雷隆隆响，冰雹冰粒纷纷降。\n　　闪电奔驰明晃晃，凉风吹拂人悲伤。\n　　飞禽走兽都惊慌，成群结队去躲藏。\n　　鸳鸯双双在歌唱，狐狸对对相依傍。\n　　悲哀自己孤单单，独处无依心忧伤。\n　　蝼蛄鸣叫在东边，小蝉呼喊于西方。\n　　毛虫爬上我衣裳，蠋虫钻进我身上。\n　　虫子都来夹攻我，惆怅失意独悲伤。\n　　长久站立心悽怆，忧思郁结断人肠。\n\n疾世\n　　周游徘徊汉水滨，心想追求女水神。\n　　哀叹此国无良臣，媒人啰嗦嘴巴笨。\n　　鴳雀成群在啼叫，八哥叽喳人烦躁。\n　　怀抱珍贵的玉器，想要叫卖无人要。\n　　只好立即往北行，声声叫唤我佳朋。\n　　太阳阴暗没光明，空旷寂静看不清。\n　　纷纷乘车向高驰，将要咨询帝伏羲。\n　　沿着河岸去周游，道路变易时乖离。\n　　渡过沧海向东游，盥洗沐浴咸池里。\n　　拜访太昊问要理，说莫重视仁和义。\n　　心中欢喜转向西，请教文王到邠岐。\n　　拿着玉花来结盟，太阳落山心悲戚。\n　　想到天福不再至，背弃忠信违本意。\n　　越过陇山渡漠谷，经过桂车到合黎。\n　　赶到昆仑行迟疑，跟随卢敖去游息。\n　　吮吸玉液以止渴，咬吃芝华来充饥。\n　　身居旷野少伴侣，走路踉跄常失迷。\n　　眺望江汉水汪洋，内心缠绵好悲伤。\n　　太阳刚出天将亮，灰尘蒙蒙仍飘荡。\n　　愁来吃睡都不想，怒吼哀叹如雷响。\n\n悯上\n　　哀伤世俗怕看人，巧言善辩会奉承。\n　　众多小人爱逢迎，柔弱顺从已成风。\n　　贪官污吏一群群，忠臣贤士孤零零。\n　　天鹅放逐枳棘林，鹈鹕聚集帷幄中。\n　　野草鬼麦色青葱，香草稁本都凋零。\n　　看到如此假和乱，内心阻隔失本性。\n　　徘徊彷徨草木丛，沿着小路慢慢行。\n　　大川河谷深又深，高山峻岭峰连峰。\n　　树木茂盛长成林，草木挺拔一丛丛。\n　　寒霜白雪纷纷降，薄冰厚冰亮晶晶。\n　　不论南北和西东，都无地方可安身。\n　　栖身躲避枯树下，匍匐爬行岩石中。\n　　局促蜷缩寒风里，独居荒野志难伸。\n　　生命短促寿将终。\n　　坎坷挫折常困辱，担心年老含忧愁。\n　　须发蓬乱鬓发白，希望滋润有甘露。\n　　怀抱兰花持杜若，站立徘徊等天明。\n　　云雾蒙蒙电闪烁，孤雏惊恐在哀鸣。\n　　心中愤懣摧肝裂，满腔忧愤告何人？\n\n遭厄\n　　哀悼屈原遭灾殃，玉体沉入汨罗江。\n　　楚国多么难变化，至今仍然没变样。\n　　士人志行不廉洁，竞相谄媚窝里斗。\n　　指责正义为邪曲，诋毀玉璧为石头。\n　　斑鸠游玩华屋中，鵕鸃栖息柴窝里。\n　　奋起迅速往外逃。\n　　避开群小的辱詈。\n　　乘着青云升天上，奔向太阳的地方。\n　　踩着天路长驰骋，踏着旸谷常游荡。\n　　越过银河向南渡，喂马来到牵牛星。\n　　云霓纷纷来遮蔽，参星商星倒着行。\n　　遇到流星把路问，指示我往左驰骋。\n　　经过娵觜向前奔，车夫迷失了道路。\n　　于是胡乱走歪道，已和日月不同路。\n　　志向阻绝往何方，哀伤追求不成双。\n　　攀向天阶向下望，看见鄢郢我故乡。\n　　心中自然想回乡，佞人众多暗无光。\n　　忧思郁结遭冤枉，泪如雨水往下淌。\n\n悼乱\n　　长吁短叹好悲痛，忠奸混淆乱纷纷。\n　　茅草丝线一起织，礼帽鞋子装饰同。\n　　华督宋万陪吃喝，周公邵公背草料。\n　　河里白龙遭射眼，深渊神龟被杀掉。\n　　圣人孔子受困苦，贤人邹衍被拘捕。\n　　想到这些伤心事，赶快奔逃去隐居。\n　　准备攀登高山上，上有猿猴爪乱舞。\n　　想要进入深谷中，下有毒蛇头高举。\n　　左边听见伯劳叫，右边看见鸱鸮呼。\n　　心中惊恐没勇气，左蹦右跳而逃出。\n　　盘旋徘徊原野里，面对天空长叹息。\n　　丛丛茅草很繁盛，块块芦苇多茂密。\n　　麋鹿践踏留足迹，猪獾小貉相逐戏。\n　　只只鹯鹞飞翩翩，对对鹌鹑叫叽叽。\n　　悲哀自己太孤寂，没有同伴在一起。\n　　心中想要低声唱，时已黄昏日向西。\n　　玄鹤已经高高飞，高高飞翔蓝天里。\n　　黄鹂鸣叫音喈喈，山鹊啼唱声嘤嘤。\n　　鸿雁鸬鹚展双翅，南归大雁将远征。\n　　我的内心已觉醒，时时怀念郢都城。\n　　穿着拖鞋将起身，长久站立等天明。\n\n伤时\n　　只有夏天最光明，生机勃发气清明。\n　　微风习习真暖和，百草萌生花鲜嫩。\n　　堇葵苦菜叶茂盛，杜蘅白芷叶凋零。\n　　哀怜忠良遭迫害，都将早死而碎尸。\n　　世浊有如汤浇饭，哀伤当世无人知。\n　　看到往昔诸才俊，也遭屈辱被拘禁。\n　　脚镣手铐套管仲，转手买卖百里奚。\n　　遇到桓穆识贤能，贤才得用功烈施。\n　　姑且逍遥聊自慰，玩味琴书来游戏。\n　　中原局促又狭窄，我想迁居到九夷。\n　　超越五岭真高峻，观览浮石山耸立。\n　　登上丹山热土地，黄支国里聚车骑。\n　　走近祝融以决疑，“无为”行事受勉励。\n　　于是返回到北方，遇到神孈相宴嬉。\n　　我想静居自欢娱，心中悲愁不可能。\n　　放开缰绳鞭打马，忽刮暴风起乌云。\n　　跳进飞船渡大海，跟随安期到蓬莱。\n　　攀援天梯上北方，登上太一玉高台。\n　　命令素女吹笙竽，仙人乘戈跟着唱。\n　　歌声高亢又清和，腔调怪异而淫荡。\n　　大家高兴很快乐，我恋家乡独悲戚。\n　　回视章华长叹息，恋恋不舍情依依。\n\n哀岁\n　　秋天天气已清凉，玉宇澄清气高朗。\n　　北方寒风多凄凉，花草树木渐苍黄。\n　　寒蝉噍噍叫得慌，蟋蟀纷纷变了样。\n　　一年匆匆又将尽，感慨岁月心悲伤。\n　　哀伤世俗如泥浊，贤才蒙蔽不显扬。\n　　沙子碎石当宝贝，夜光明珠弃一旁。\n　　花椒美石被污染，恶草枲耳堆满房。\n　　提起衣服放宽带，墨阳利剑拿手上。\n　　登上马车喊车夫，准备奔驰到四方。\n　　走下堂屋见毒虿，走出房门遇马蜂。\n　　街巷里面有蚰蜒，城镇之中多螳螂。\n　　看到这些害人虫，心里感到很悲伤。\n　　低头思念伍子胥，抬头却把比干想。\n　　扔掉利剑脱下帽，象龙卷曲不伸张。\n　　隐藏荒山水泽中，匍匐丛林大草莽。\n　　看见一条小溪流，溪水潺潺在流淌。\n　　大鳖鼍龙兴致高，鳣鱼鲇鱼身体长。\n　　上上下下成群行，结成对儿排成行。\n　　可恨自己没朋友，一人独处好凄凉。\n　　寒冬腊月夜漫长，天上落雪暗无光。\n　　荒野神光闪闪明，山中鬼火点点亮。\n　　道德美好反遭厄，愁苦不想活世上。\n　　忧思郁积心苦闷，何处倾吐我衷肠？\n\n守志\n　　登上玉峦独徜徉，看见高高大山冈。\n　　桂树茂盛列成行，紫花开放枝儿壮。\n　　孔雀凤凰栖息处，如今鸱鸮居其上。\n　　乌鸦受惊哑哑叫，回头眺望我悲伤。\n　　太阳月亮暗无光，妖气蔽天不吉祥。\n　　我的君王受蒙蔽，怎表忠心尽忠诚？\n　　展翅离开俗世界，尽情遨游养精神。\n　　乘上六龙曲着行，驰骋升上半天云。\n　　挥动彗星作旗帜，抓起闪电当马鞭。\n　　清晨出发于鄢郢，午饭时候到增泉。\n　　绕过曲阿宿北方，复又驾车去南边。\n　　拜见天帝送上礼，崇尚忠贞志更坚。\n　　经过帝宫到处看，看见秘藏宝物珍。\n　　走近傅说骑苍龙，又与织女来结婚。\n　　拿起天毕囚邪恶，拉满天弧射奸佞。\n　　跟随仙人飞空中，吸食元气求长存。\n　　望见太微很温顺，看见三阶分外明。\n　　共同辅政成教化，建立伟业传功勋。\n　　太阳转眼向西沉，道路遥远又艰辛。\n　　壮志满腔未实现，惆怅迷惘自怜悯。\n　　天庭清明云霓藏，三光明朗照四方。\n　　斥退蜥蜴进龟龙，策励谋臣保机衡。\n　　德配稷契恢唐功，可叹英俊不同生。\n\n",
  "id": 72414,
  "name": "九思",
  "poet": {
    "desc": "王逸，东汉著名文学家，《楚辞章句》作者。字叔师，南郡宜城（今湖北襄阳宜城）人。安帝时为校书郎，顺帝时官侍中。官至豫州刺史，豫章太守。参加编修《东观汉纪》，尤擅长文学，所著赋、诔、书、论及杂文21篇，又做《汉诗》123篇，后人将其整理成集，名为《王逸集》，多已亡佚，唯有《楚辞章句》一种完整地流传下来了。所作《楚辞章句》，是《楚辞》最早的完整注本，颇为后世学者所重视。",
    "id": 876,
    "name": "王逸",
    "star": 0
  },
  "star": 51,
  "tags": [
    "楚辞"
  ]
}