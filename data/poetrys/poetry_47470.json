{
  "content": "种田望雨多，雨多长蓬蒿。\n亦念官赋急，宁知荷锄劳。\n亭午霁日明，邻翁醉陶陶。\n乡吏不到门，禾黍苗自高。\n独有辛苦者，屡为州县徭。\n罢锄田又废，恋乡不忍逃。\n出门吏相促，邻家满仓谷。\n邻翁不可告，尽日向田哭。",
  "dynasty": "唐代",
  "id": 47470,
  "name": "锄草怨",
  "poet": {
    "desc": "司马扎，生卒年里贯均未详，唐宣宗大中（847~858）前后在世。曾登进士第，有诗名，与储嗣宗友善。著有《司马先辈集》，《全唐诗》。",
    "id": 525,
    "name": "司马扎",
    "star": 0
  },
  "star": 1,
  "tags": []
}