{
  "content": "忆山归未得，画出亦堪怜。崩岸全隳路，荒村半有烟。 \n笔句冈势转，墨抢烧痕颠。远浦深通海，孤峰冷倚天。 \n柴棚坐逸士，露茗煮红泉。绣与莲峰竞，威如剑阁牵。 \n石门关麈鹿，气候有神仙。茅屋书窗小，苔阶滴瀑圆。 \n松根击石朽，桂叶蚀霜鲜。画出欺王墨，擎将献惠连。 \n新诗宁妄说，旧隐实如然。愿似窗中列，时闻大雅篇。",
  "dynasty": "唐代",
  "id": 44248,
  "name": "上冯使君山水障子",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}