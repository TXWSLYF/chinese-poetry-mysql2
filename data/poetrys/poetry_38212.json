{
  "content": "寰海沸兮争战苦，风云愁兮会龙虎。四百年汉欲开基， \n项庄一剑何虚舞。殊不知人心去暴秦，天意归明主。 \n项王足底踏汉土，席上相看浑未悟。",
  "dynasty": "唐代",
  "id": 38212,
  "name": "鸿门宴",
  "poet": {
    "desc": "王毂，唐诗人。字虚中，自号临沂子。宜春（今属江西）人。乾宁五年登进士及第。历国子博士，终尚书郎。未第时为《玉树曲》，大播于时。",
    "id": 1923,
    "name": "王毂",
    "star": 0
  },
  "star": 3,
  "tags": []
}