{
  "content": "戒途飞万里，回首望三秦。忽见天山雪，还疑上苑春。 \n玉痕垂粉泪，罗袂拂胡尘。为得胡中曲，还悲远嫁人。",
  "dynasty": "唐代",
  "id": 2453,
  "name": "昭君怨",
  "poet": {
    "desc": "字不详，贝州武城人。生卒年均不详，约唐太宗贞观十四年（公元六四〇年）前后在世。好自书写，笔不释手。贞观中，为治书侍御史。永徽初，献文皇帝颂，优制襃美。拜户部侍郎神龙中，累迁工部尚书，兼修国史。韦后临朝，诏同中书门下三品。旬日，出为绛州刺史。累封平原郡公，卒。文琮著有文集二十卷，（新唐书志及旧唐书本传）行于世。",
    "id": 1298,
    "name": "张文琮",
    "star": 0
  },
  "star": 6,
  "tags": []
}