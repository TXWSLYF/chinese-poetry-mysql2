{
  "content": "重林华屋堪避暑，况乃烹鲜会佳客。主人三十朝大夫， \n满座森然见矛戟。北窗卧簟连心花，竹里蝉鸣西日斜。 \n羽扇摇风却珠汗，玉盆贮水割甘瓜。云峰峨峨自冰雪， \n坐对芳樽不知热。醉来但挂葛巾眠，莫道明朝有离别。",
  "dynasty": "唐代",
  "id": 6020,
  "name": "夏宴张兵曹东堂",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}