{
  "content": "早蝉望秋鸣，夜琴怨离声。眇然多异感，值子江山行。 \n由来重义人，感激事纵横。往复念遐阻，淹留慕平生。 \n晨奔九衢饯，暮始万里程。山驿风月榭，海门烟霞城。 \n易绡泉源近，拾翠沙溆明。兰蕙一为赠，贫交空复情。",
  "dynasty": "唐代",
  "id": 13061,
  "name": "送周愿判官归岭南",
  "poet": {
    "desc": "唐代河中人。诗人。姚系为大唐贤相梁国文贞公姚崇的曾孙。其家族陕郡姚氏已成为当时很有名望的郡族，地位极高，名重于时。姚系于贞元元年（785）登进士第。姚系一生与同时期的诗人韦应物交情颇深。他们一直相互交往，又经常结伴同游天下。姚系生性豪爽风流，尤喜饮酒题诗，常常聚集文雅好友一起讨论文学诗赋。姚系留传诗仅十首。",
    "id": 2186,
    "name": "姚系",
    "star": 0
  },
  "star": 1,
  "tags": []
}