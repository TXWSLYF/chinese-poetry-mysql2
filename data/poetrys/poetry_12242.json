{
  "content": "巉巉小山石，数峰对窊亭。窊石堪为樽，状类不可名。 \n巡回数尺间，如见小蓬瀛。尊中酒初涨，始有岛屿生。 \n岂无日观峰，直下临沧溟。爱之不觉醉，醉卧还自醒。 \n醒醉在尊畔，始为吾性情。若以形胜论，坐隅临郡城。 \n平湖近阶砌，近山复青青。异木几十株，林条冒檐楹。 \n盘根满石上，皆作龙蛇形。酒堂贮酿器，户牖皆罂瓶。 \n此尊可常满，谁是陶渊明。",
  "dynasty": "唐代",
  "id": 12242,
  "name": "窊尊诗（在道州）",
  "poet": {
    "desc": "元结（719～772年），中国唐代文学家。字次山，号漫叟 、聱叟 。河南鲁山人。天宝六载(747)应举落第后，归隐商余山。天宝十二载进士及第。安禄山反，曾率族人避难猗玗洞 （今湖北大冶境内），因号猗玗子。乾元二年(759)，任山南东道节度使史翙幕参谋，招募义兵，抗击史思明叛军，保全十五城。代宗时，任道州刺史，调容州，加封容州都督充本管经略守捉使，政绩颇丰。大历七年(772)入朝，同年卒于长安。",
    "id": 79,
    "image": "https://raw.githubusercontent.com/hujiaweibujidao/poetry/master/image/image_79.jpg",
    "name": "元结",
    "star": 0
  },
  "star": 1,
  "tags": []
}