{
  "content": "弓剑出榆塞，铜椠上蓬山。得之浑不费力，失亦匹如闲。未必古人皆是，未必今人俱错。世事沐猴冠。老子不分别，内外与中间。 \n酒须饮，诗可作，铗休弹。人生行乐，何自催得鬓毛斑。达则牙旗金甲，穷则蹇驴破帽，莫作两般看。世事只如此，自有识鸮鸾。",
  "dynasty": "宋代",
  "id": 59126,
  "name": "水调歌头",
  "poet": {
    "desc": "刘过（1154～1206）南宋文学家，字改之，号龙洲道人。吉州太和（今江西泰和县）人，长于庐陵（今江西吉安），去世于江苏昆山，今其墓尚在。四次应举不中，流落江湖间，布衣终身。曾为陆游、辛弃疾所赏，亦与陈亮、岳珂友善。词风与辛弃疾相近，抒发抗金抱负狂逸俊致，与刘克庄、刘辰翁享有“辛派三刘”之誉，又与刘仙伦合称为“庐陵二布衣”。有《龙洲集》、《龙洲词》。",
    "id": 52,
    "image": "https://raw.githubusercontent.com/hujiaweibujidao/poetry/master/image/image_52.jpg",
    "name": "刘过",
    "star": 0
  },
  "star": 4,
  "tags": []
}