{
  "content": "杀气不在边，凛然中国秋。道险不在山，平地有摧輈. \n河南又起兵，清浊俱锁流。岂唯私客艰，拥滞官行舟。 \n况余隔晨昏，去家成阻修。忽然两鬓雪，同是一日愁。 \n独寝夜难晓，起视星汉浮。凉风荡天地，日夕声飕飗. \n万物无少色，兆人皆老忧。长策苟未立，丈夫诚可羞。 \n灵响复何事，剑鸣思戮雠。",
  "dynasty": "唐代",
  "id": 19340,
  "name": "杀气不在边",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 1,
  "tags": []
}