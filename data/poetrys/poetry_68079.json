{
  "content": "一缕春情风里絮。海阔天高，那更云无数。娇颤画梁非为雨。怜伊只合和伊去。欲话因缘愁日暮。细认帘旌，几度来还去。万一这回航可渡。共渠活处寻条路。",
  "dynasty": "宋代",
  "id": 68079,
  "name": "蝶恋花（春燕和韵）",
  "poet": {
    "desc": "萧汉杰，南宋末遗民词人。号吟所，吉水（今江西吉水县）人。淳祐十年（1250）进士。有青原樵唱，不传，今存词4首。",
    "id": 1424,
    "name": "萧汉杰",
    "star": 0
  },
  "star": 1,
  "tags": []
}