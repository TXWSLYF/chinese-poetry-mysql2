{
  "content": "雁门禅客吟春亭，牡丹独逞花中英。双成腻脸偎云屏， \n百般姿态因风生。延年不敢歌倾城，朝云暮雨愁娉婷。 \n蕊繁蚁脚黏不行，甜迷蜂醉飞无声。庐山根脚含精灵， \n发妍吐秀丛君庭。湓江太守多闲情，栏朱绕绛留轻盈。 \n潺潺绿醴当风倾，平头奴子啾银笙。红葩艳艳交童星， \n左文右武怜君荣，白铜鞮上惭清明。",
  "dynasty": "唐代",
  "id": 34883,
  "name": "远公亭牡丹",
  "poet": {
    "desc": "李咸用，唐，生卒年不详。族望陇西（今甘肃临洮）。习儒业，久不第，曾应辟为推官。因唐末乱离，仕途不达，遂寓居庐山等地。生平事迹散见宋杨万里《唐李推官披沙集序》、《直斋书录解题》卷一九、《唐才子传》卷一〇《殷文圭》附。咸用工诗，尤擅乐府、律诗。所作多忧乱失意之词。为善写“征人凄苦之情”，有“国风之遗音，江左之异曲”（《唐李推官披沙集序》）。辛文房则诋为“气格卑下”(《唐才子传》)。与修睦、来鹏等有交谊，时有唱酬。作诗颇多，《直斋书录解题》卷一九著录《披沙集》6卷。《全唐诗》存诗3卷。",
    "id": 1581,
    "image": "https://raw.githubusercontent.com/hujiaweibujidao/poetry/master/image/image_1581.jpg",
    "name": "李咸用",
    "star": 0
  },
  "star": 2,
  "tags": []
}