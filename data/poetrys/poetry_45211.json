{
  "content": "南州君去为寻医，病色应除似旧时。久别莫忘庐阜约， \n却来须有洞庭诗。金陵往岁同窥井，岘首前秋共读碑。 \n两处山河见兴废，相思更切卧云期。",
  "dynasty": "唐代",
  "id": 45211,
  "name": "寄体休",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}