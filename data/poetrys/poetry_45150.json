{
  "content": "林下钟残又拂衣，锡声还独向南飞。千峰冷截冥鸿处， \n一径险通禅客归。青石上行苔片片，古杉边宿雨霏霏。 \n劳生有愿应回首，忍著无心与物违。",
  "dynasty": "唐代",
  "id": 45150,
  "name": "送略禅者归南岳",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}