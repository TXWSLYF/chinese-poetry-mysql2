{
  "content": "青云何润泽，下有贤人隐。路入菱湖深，迹与黄鹤近。 \n野风吹白芷，山月摇清轸。诗祖吴叔庠，致君名不尽。 \n身当青山秀，文体多郢声。澄澈湘水碧，泬寥楚山青。 \n时人格不同，至今罕知名。昔贤敦师友，此道君独行。 \n既得庐霍趣，乃高雷远情。别时春风多，扫尽雪山雪。 \n为君中夜起，孤坐石上月。悠然遗尘想，邈矣达性说。 \n故人不在兹，幽桂惜未结。",
  "dynasty": "唐代",
  "id": 43272,
  "name": "杼山禅居寄赠东溪吴处士冯一首",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}