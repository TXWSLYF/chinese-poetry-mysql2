{
  "content": "南方归去再生天，内殿今年异昔年。见辟乾坤新定位， \n看题日月更高悬。行随车辇登仙路，坐近炉烟讲法筵。 \n自喜恩深陪侍从，两朝长在圣人前。",
  "dynasty": "唐代",
  "id": 43818,
  "name": "再入道场纪事应制（一作沈佺期诗）",
  "poet": {
    "desc": "[唐]（约公元八二o年前后在世）本姓廖氏，蜀中人。生卒年均不详，约唐宪宗元和末前后在世。与令狐楚、刘禹锡最善。元和长庆二朝，并为内供奉，赐居安国寺红楼院。广宣工诗，有红楼集。",
    "id": 2003,
    "name": "广宣",
    "star": 0
  },
  "star": 1,
  "tags": []
}