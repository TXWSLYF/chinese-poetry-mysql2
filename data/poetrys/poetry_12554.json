{
  "content": "将军禀天姿，义勇冠今昔。走马百战场，一剑万人敌。 \n虽为感恩者，竟是思归客。流落荆巫间，裴回故乡隔。 \n离筵对祠宇，洒酒暮天碧。去去勿复言，衔悲向陈迹。",
  "dynasty": "唐代",
  "id": 12554,
  "name": "关羽祠送高员外还荆州",
  "poet": {
    "desc": "郎士元 唐代诗人。字君胄。中山（今河北定县）人。生卒年不详。天宝十五载(756)登进士第。安史之乱中，避难江南。宝应元年(762)补渭南尉，历任拾遗、补阙、校书等职，官至郢州刺史。 郎士元与钱起齐名，世称\"钱郎\"。他们诗名甚盛，当时有\"前有沈宋，后有钱郎\"(高仲武《中兴间气集》)之说。",
    "id": 154,
    "image": "https://raw.githubusercontent.com/hujiaweibujidao/poetry/master/image/image_154.jpg",
    "name": "郎士元",
    "star": 0
  },
  "star": 10,
  "tags": []
}