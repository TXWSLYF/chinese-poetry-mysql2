{
  "content": "柳色遮楼暗，桐花落砌香。画堂开处远风凉， \n高卷水精帘额，衬斜阳。 \n岸柳拖烟绿，庭花照日红。数声蜀魄入帘栊， \n惊断碧窗残梦，画屏空。 \n锦荐红鸂鶒，罗衣绣凤凰。绮疏飘雪北风狂， \n帘幕尽垂无事，郁金香。",
  "dynasty": "唐代",
  "id": 47384,
  "name": "南歌子",
  "poet": {
    "desc": "张泌，字子澄，唐末重要作家，生卒年约与韩偓(842-914)相当。",
    "id": 688,
    "image": "https://raw.githubusercontent.com/hujiaweibujidao/poetry/master/image/image_688.jpg",
    "name": "张泌",
    "star": 0
  },
  "star": 1,
  "tags": []
}