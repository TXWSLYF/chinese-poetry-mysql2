{
  "content": "日出渭流白，文王畋猎时。钓翁在芦苇，川泽无熊罴。 \n诏书起遗贤，匹马令致辞。因称江海人，臣老筋力衰。 \n迟迟诣天车，快快悟灵龟。兵马更不猎，君臣皆共怡。 \n同车至咸阳，心影无磷缁。四牡玉墀下，一言为帝师。 \n王侯拥朱门，轩盖曜长逵。古来荣华人，遭遇谁知之。 \n落日悬桑榆，光景有顿亏。倏忽天地人，虽贵将何为。",
  "dynasty": "唐代",
  "id": 6519,
  "name": "太公哀晚遇",
  "poet": {
    "desc": "常建(708-765)，唐代诗人，字号不详，有说是邢台人或说长安（今陕西西安）人，开元十五年与王昌龄同榜进士，长仕宦不得意，来往山水名胜，过着一个很长时期的漫游生活。后移家隐居鄂渚。大历中，曾任盱眙尉。",
    "id": 443,
    "image": "https://raw.githubusercontent.com/hujiaweibujidao/poetry/master/image/image_443.jpg",
    "name": "常建",
    "star": 0
  },
  "star": 1,
  "tags": []
}