{
  "content": "暮暮焚香何处宿，西岩一室映疏藤。光阴难驻迹如客， \n寒暑不惊心似僧。高树有风闻夜磬，远山无月见秋灯。 \n身闲境静日为乐，若问其馀非我能。",
  "dynasty": "唐代",
  "id": 28305,
  "name": "南亭夜坐，贻开元禅定二道者",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}