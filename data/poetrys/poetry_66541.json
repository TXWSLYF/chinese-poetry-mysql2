{
  "content": "画桥流水飞花舞。柳外斜风细雨。红瘦绿肥春暮。肠断桃源路。 \n欢随仙子乘鸾去。镂月裁云何处。唯有病和愁绪。肯伴刘郎住。",
  "dynasty": "宋代",
  "id": 66541,
  "name": "桃源忆故人（春暮）",
  "poet": {
    "desc": "字子和，钱塘人。生卒年均不详，[约公元一一九八年前后在世]，即约宋宁宗庆元中前后在世。工词。尝有王生陶女月夜共沉西湖，礼之作霜天晓角吊之。礼之有顺受老人词五卷，《花庵词选》传于世。",
    "id": 2026,
    "name": "吴礼之",
    "star": 0
  },
  "star": 1,
  "tags": []
}