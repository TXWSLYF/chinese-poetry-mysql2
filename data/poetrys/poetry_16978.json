{
  "content": "芳讯来江湖，开缄粲瑶碧。诗因乘黄赠，才擅雕龙格。 \n深陈名教本，谅以仁义积。藻思成采章，雅音闻皦绎。 \n清时左冯翊，贵士二千石。前日应星文，今兹敞华戟。 \n谢公尝乞墅，宁氏终相宅。往岁疲草玄，忘年齐举白。 \n酒酣吟更苦，夜艾谈方剧。枣巷风雨秋，石头烟水夕。 \n多逢长者辙，不屑诸公辟。酷似仰牢之，雄词挹亭伯。 \n老骥念千里，饥鹰舒六翮。叵能舍郊扉，来偶朝中客。",
  "dynasty": "唐代",
  "id": 16978,
  "name": "奉和崔评事寄外甥刘同州…杨少尹、李侍御并见寄之作",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 1,
  "tags": []
}