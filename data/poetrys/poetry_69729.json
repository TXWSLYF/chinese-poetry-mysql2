{
  "content": "弃微名去来心快哉，一笑白云外。知音三五人，痛饮何妨碍？醉袍袖舞嫌天\n地窄。\n　　竞功名有如车下坡，惊险谁参破？昨日玉堂臣，今日遭残祸，争如我避风波\n走在安乐窝。\n　　避风波走入安乐窝，就里乾坤大。醒了醉还醒，卧了重还卧，似这般得清闲\n的谁似我？　咏梅\n　　南枝夜来先破蕊，泄漏春消息。偏宜雪月交，不惹蜂蝶戏，有时节暗香来梦\n里。\n　　冰姿迥然天赋奇，独占阳和地。未曾着子时，先酿调羹味，休教画楼三弄笛。\n　　芳心对人娇欲说，不忍轻轻折。溪桥淡淡烟，茅舍澄澄月，包藏几多春意也。\n　　玉肌素洁香自生，休说精神莹！风来小院时，月华人初静，横窗好看清瘦影。　惜别\n　　玉人泣别声渐杳，无语伤怀抱。寂寞武陵源，细雨连芳草，都被他带将春去\n了。　知足\n　　画堂不如安乐窝，尽了吾侪坐。闲来偃仰歌，醉后弯全卧，尽教利名人\n笑我\n　　荣枯自天休觊图，且进怀中物。莫言李白仙，休说刘伶墓，酒不到他坟上土。\n　　烧香扫地门半掩，几册闲书卷。识破幻泡身，绝却功名念，高竿上再不看人\n弄险。\n　　野花满园春昼永，客来相陪奉。草堂书千卷，月下琴三弄，子落得这些儿闲\n受用。　惜别\n　　窗间月娥风韵煞，良夜千金价。一掬可怜情，几句临明话，小书生这歇儿难\n立马。\n　　玉人泣别声渐哑，久立凉生袜。无处托春心，背立秋千下，被梨花月儿迤逗\n煞。\n　　湘云楚雨归路杳，总是伤怀抱。江声搅暮涛，树影留残照，兰舟把愁都载了。\n　　若还与他相见时，道个真传示。不是不修书，不是无才思，绕清江卖不得天\n样纸。\n　　闲来唱会〔清江引〕，解放愁和闷。富贵在於天，生死由乎命，且开怀与知\n音谈笑饮。\n　　且天怀与知音谈笑饮，一曲瑶琴弄。弹出许多声，不与时人共，倚帏屏静中\n心自省。\n　　倚帏屏静中心自省，万事皆前定。穷通各有时，聚散非骄吝，立忠诚步步前\n程稳。\n　　立忠诚步步前程稳，勉励勤和慎。劝君且耐心，缓缓相随顺，好消息到头端\n的准。　立春\n　　限金木水火土五字冠於每句之首，句各用春字\n　　金钗影摇春燕斜，木杪生春叶。水塘春始波，火候春初热，土牛儿载将春到\n也。",
  "dynasty": "元代",
  "id": 69729,
  "name": "【双调】清江引_弃微名去来",
  "poet": {
    "desc": "贯云石(1286～1324) 元代散曲作家。字浮岑，号成斋，疏仙，酸斋。出身高昌回鹘畏吾人贵胄，祖父阿里海涯为元朝开国大将。原名小云石海涯，因父名贯只哥，即以贯为姓。自号酸斋。初因父荫袭为两淮万户府达鲁花赤，让爵于弟，北上从姚燧学。仁宗时拜翰林侍读学士、中奉大夫，知制诰同修国史。不久称疾辞官，隐于杭州一带，改名“易服”，在钱塘卖药为生，自号“芦花道人”。今人任讷将他的散曲与自号“甜斋”。",
    "id": 411,
    "image": "https://raw.githubusercontent.com/hujiaweibujidao/poetry/master/image/image_411.jpg",
    "name": "贯云石",
    "star": 0
  },
  "star": 7,
  "tags": []
}