{
  "content": "梦到海中山，入个白银宅。逢见一道士，称是李八伯。 \n三四仙女儿，身著瑟瑟衣。手把明月珠，打落金色梨。 \n车渠地无尘，行至瑶池滨。森森椿树下，白龙来嗅人。 \n宫殿峥嵘笼紫气，金渠玉砂五色水。 \n守阍仙婢相倚睡，偷摘蟠桃几倒地。",
  "dynasty": "唐代",
  "id": 43941,
  "name": "梦游仙四首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}