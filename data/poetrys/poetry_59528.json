{
  "content": "薄云笼月，轻飙却暑，天上人间佳节。银河自有鹊为桥，又那要、兰舟桂楫。 \n后期可准，新欢如昨，选甚轻离易别。姮娥休要妒人呵，待更与、留连一霎。",
  "dynasty": "宋代",
  "id": 59528,
  "name": "鹊桥仙（乙丑七夕）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}