{
  "content": "凉露洗秋空。菊径鸣蛩。水晶帘外月玲珑。烛蕊双悬人似玉，簌簌啼红。 \n宋玉在墙东。醉袖摇风。心随月影入帘栊。戏著锦茵天样远，一段愁浓。",
  "dynasty": "宋代",
  "id": 53829,
  "name": "浪淘沙",
  "poet": {
    "desc": "吕渭老（生卒年不详），一作吕滨老，字圣求，嘉兴（今属浙江）人。宣和、靖康年间在朝做过小官，有诗名。南渡后情况不详。赵师岌序其词云：“宣和末，有吕圣求者，以诗名，讽咏中率寓爱君忧国意。”“圣求居嘉兴，名滨老，尝位周行，归老于家。”今存《圣求词》一卷。",
    "id": 241,
    "name": "吕渭老",
    "star": 0
  },
  "star": 2,
  "tags": []
}