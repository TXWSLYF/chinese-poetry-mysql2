{
  "content": "臂上萸囊悬已满。杯中菊蕊浮无限。纵使登高宁忍看。昏复旦。心肠似铁还须断。 \n岁月川流难把玩。平生万事思量遍。但对割愁山似剑。聊自劝。东坡海岛犹三见。",
  "dynasty": "宋代",
  "id": 53148,
  "name": "渔家傲（重九良辰，翻成感怆，因用前韵，少豁旅情）",
  "poet": {
    "desc": "洪皓（1088～1155），字光弼，徽宗政和五年（1115）进士。历台州宁海主簿，秀州录事参军。宋代词人。",
    "id": 219,
    "image": "https://raw.githubusercontent.com/hujiaweibujidao/poetry/master/image/image_219.jpg",
    "name": "洪皓",
    "star": 0
  },
  "star": 2,
  "tags": []
}