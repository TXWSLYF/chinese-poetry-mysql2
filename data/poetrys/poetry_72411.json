{
  "content": "哀时命之不及古人兮，夫何予生之不遘时！\n往者不可扳援兮，徠者不可与期。\n志憾恨而不逞兮，杼中情而属诗。\n夜炯炯而不寐兮，怀隐忧而历兹。\n心郁郁而无告兮，众孰可与深谋！\n欿愁悴而委惰兮，老冉冉而逮之。\n居处愁以隐约兮，志沉抑而不扬。\n道壅塞而不通兮，江河广而无梁。\n愿至昆仑之悬圃兮，采锺山之玉英。\n揽瑶木之橝枝兮，望阆风之板桐。\n弱水汩其为难兮，路中断而不通。\n势不能凌波以径度兮，又无羽翼而高翔。\n然隐悯而不达兮，独徙倚而彷徉。\n怅惝罔以永思兮，心纡轸而增伤。\n倚踌躇以淹留兮，日饥馑而绝粮。\n廓抱景而独倚兮，超永思乎故乡。\n廓落寂而无友兮，谁可与玩此遗芳？\n白日晼晼其將入兮，哀余寿之弗将。\n车既弊而马罢兮，蹇邅徊而不能行。\n身既不容于浊世兮，不知进退之宜当。 \n\n冠崔嵬而切云兮，剑淋离而从横。\n衣摄叶以储与兮，左袪挂于榑桑；\n右衽拂于不周兮，六合不足以肆行。\n上同凿枘于伏戏兮，下合矩矱于虞唐。\n原尊节而式高兮，志犹卑夫禹汤。\n虽知困其不改操兮，终不以邪枉害方。\n世并举而好朋兮，壹斗斛而相量。\n众比周以肩迫兮，贤者远而隐藏。\n为凤皇作鹑笼兮，虽翕翅其不容。\n灵皇其不寤知兮，焉陈词而效忠。\n俗嫉妒而蔽贤兮，孰知余之从容？\n愿舒志而抽冯兮，庸讵知其吉凶？\n璋珪杂于甑窐兮，陇廉与孟娵同宫。\n举世以为恆俗兮，固将愁苦而终穷。\n幽独转而不寐兮，惟烦懑而盈匈。\n魂眇眇而驰骋兮，心烦冤之忡忡。\n志欿憾而不憺兮，路幽昧而甚难。\n\n塊独守此曲隅兮，然欿切而永叹。\n愁修夜而宛转兮，气涫沸其若波。\n握剞劂而不用兮，操规矩而无所施。\n骋骐骥于中庭兮，焉能极夫远道？\n置援狖于棂槛兮，夫何以责其捷巧？\n驷跛鳖而上山兮，吾固知其不能陞。\n释管晏而任臧获兮，何权衡之能称？\n箟簬杂于黀蒸兮，机蓬矢以射革。\n负檐荷以丈尺兮，欲伸要而不可得。\n外迫胁于机臂兮，上牵联于矰隿。\n肩倾侧而不容兮，固陿腹而不得息。\n务光自投于深渊兮，不获世之尘垢。\n孰魁摧之可久兮，愿退身而穷处。\n凿山楹而为室兮，下被衣于水渚。\n雾露濛濛其晨降兮，云依斐而承宇。\n虹霓纷其朝霞兮，夕淫淫而淋雨。\n怊茫茫而无归兮，怅远望此旷野。\n下垂钓于溪谷兮，上要求于仙者。\n与赤松而结友兮，比王侨而为耦。\n使枭杨先导兮，白虎为之前後。\n浮云雾而入冥兮，骑白鹿而容与。\n\n魂眐眐以寄独兮，汨徂往而不归。\n处卓卓而日远兮，志浩荡而伤怀。\n鸾凤翔于苍云兮，故矰缴而不能加。\n蛟龙潜于旋渊兮，身不挂于罔罗。\n知贪饵而近死兮，不如下游乎清波。\n宁幽隐以远祸兮，孰侵辱之可为。\n子胥死而成义兮，屈原沉于汨罗。\n虽体解其不变兮，岂忠信之可化。\n志怦怦而内直兮，履绳墨而不颇。\n执权衡而无私兮，称轻重而不差。\n摡尘垢之枉攘兮，除秽累而反真。\n形体白而质素兮，中皎洁而淑清。\n时猒饫而不用兮，且隐伏而远身。\n聊窜端而匿迹兮，嗼寂默而无声。\n独便悁而烦毒兮，焉发愤而筊抒。\n时暧暧其将罢兮，遂闷叹而无名。\n伯夷死于首阳兮，卒夭隐而不荣。\n太公不遇文王兮，身至死而不得逞。\n怀瑶象而佩琼兮，愿陈列而无正。\n生天坠之若过兮，忽烂漫而无成。\n邪气袭余之形体兮，疾憯怛而萌生。\n原壹见阳春之白日兮，恐不终乎永年。\n\n",
  "dynasty": "先秦",
  "fanyi": "译文\n\n哀叹我的命运不如古人啊，为什么唯独我生不逢时。\n往古的圣主追随不及啊，后世的明君也难以遇合共世。\n心里怨恨不痛快啊，抒发我的情怀秉笔赋诗。\n漫漫长夜瞪着两眼不能入睡啊，满怀忧伤经年累月直至今日。\n心情郁闷无人可以诉说啊，众皆谄谀可与谁倾吐心中事？\n愁苦憔悴心灰意倦啊，时光荏苒不觉老之将至。\n处境愁苦隐居山林啊，精神压抑不能振发高扬。\n道路阻塞不能通行啊，江河广阔没有桥梁。\n我想登上昆仑山的悬圃啊，采摘钟山玉花做干粮。\n手持玉树的长枝条啊，又向阆风、板桐眺望。\n弱水急流难涉渡啊，道路中断不通畅。\n我不能脚踏波涛径直渡过河啊，又身无双翼展翅高翔。\n隐居山林自伤志不达啊，只有独自徘徊独彷徨。\n思念不止心惆怅啊，心如刀绞倍增忧伤。\n犹豫徘徊久留这里啊，天天缺菜又断粮。\n我孤独无依形影相吊啊，情思绵绵长思我的故乡。\n空阔冷落寂寞无知音啊，谁能与我把这香花玩赏？\n太阳西下渐渐沉没啊，哀叹我的寿命也不久长。\n我的车已破败马也疲惫啊，徘徊停滞不能再向前方。\n我既不被污浊社会所容啊，不知进还是退哪样适当。\n我戴着高高的切云冠啊,\n腰佩长长的宝剑左右摆荡。\n衣服宽大不得舒展啊,\n左边衣袖挂在扶桑树上。\n右边衣襟又擦拂着不周山啊,\n天地四方不夠我任意来往。\n上与伏羲的法度相合啊,\n下与尧舜的规矩一样。\n我愿把高尚节操作为榜样啊，心里还真瞧不起夏禹商汤。\n我虽知会贫困可也不能变节啊，终不能用邪恶行为損害品行的端方。\n世人喜欢互相吹捧成群结党啊。\n把好坏善恶一样看待同样衡量。\n众小人互相勾结亲密并肩啊，贤人志士隐身避世潜藏。\n给凤凰做一只鹌鹑竹笼啊，既使紧拢翅膀也难以容身。\n君子昏愦而不觉悟啊，向谁陈诉进献我的一片忠心。\n世俗是那样嫉贤妒能啊，谁又了解我举止从容有分寸？\n我要倾诉心志发泄愤懑啊，哪管它后果是吉还是凶！\n宝玉和瓦器混杂一处啊，丑妇与美女同住一室中。\n全世界都认为这是常理啊，我当然就要愁苦潦倒终生。\n夜里辗转反侧不能入睡啊，只有烦闷愤懑郁结满胸。\n魂灵悠悠到处飘荡啊，心里烦冤优心忡忡。\n心怀愁恨心不宁啊，路途黑暗艰险难行。\n我孑然独处深山沟啊，心中悲切长叹声声。\n愁苦啊，长夜难眠愁思宛转啊，心潮起伏就像那水沸浪涌。\n手握刻刀而不能雕镂啊，手拿规尺而无处使用。\n千里骏马在庭院里奔驰啊，又怎能把万里行程跑完？\n猴子关在笼子里啊，又怎能责怪它只是敏捷灵便？\n驾着跛脚的海鳖上山啊，我本来就知道不能成功。\n废弃管仲晏婴而任用卑贱啊，又怎能担负起治国的大政？\n竹箭混在麻秸中不识真货啊，蓬蒿做箭难把犀皮射通。\n在丈尺间背负肩挑啊，想要伸一伸腰也不可能。\n我既怕被强弩硬弓所伤啊，又担心被系着丝绳的短箭射中。\n侧肩倾身而不见容啊，本来缩紧肚子呼吸就难暢通。\n务光自投深渊而死啊，免去浊世的玷污。\n谁能长期忍受摧残啊，我宁愿退身去隐居。\n凿石柱营造小屋啊，沙渚水边浣洗衣服。\n清晨山雾弥漫露濛濛啊，袅袅白云萦绕屋宇。\n彩虹绚丽朝霞满天啊，傍晚又下起绵绵细雨。\n愁思茫茫无处投奔啊，放眼望去只见一片旷野无际。\n下临溪谷水边垂钓啊，上邀仙人同游共戏。\n与赤松结为友啊，和王乔成伴侣。\n让枭杨前面为我开路啊，令白虎奔走前后做卫护。\n乘云驾雾我遨游高空啊，骑上白鹿自在逍遥无忧无虑。\n灵魂独自飞行寄居在高空啊，就像急流一泻而去永不回头。\n身处高空离家一天天高远啊，我止不住心情激荡满怀忧愁。\n鸾鸟高高飞翔在云端啊，长箭短矢不能射身上。\n蛟龙深深潜藏在旋渊啊，远祸全身不会入罗网。\n深知贪饵必遭杀身之祸啊，不如深深潜藏在清波。\n我宁愿隐居远离灾祸啊，谁能夠再伤害侮辱我？\n伍子胥以死成就大义啊，屈原为理想自沉汨罗。\n既使粉身碎骨也不动摇啊，岂能把忠信改变拋却。\n我内心忠诚正直耿介啊，遵循法度从不偏颇。\n为人行事大公无私啊，称轻量重分毫不错。\n清洗掉乱糟糟的污垢啊，除却污秽赘疣回复真性。\n形体清白本质纯真啊，內心纯洁品德方正。\n被世厌弃不为所用啊，姑且退身远逝隐伏山林。\n逃头匿足窜伏自藏啊，自甘寂寞缄口无声。\n孤独忧愁心里烦闷怨恨啊，怎能发泄愤懑抒忧情？\n天色昏暗时间已晚啊，心中郁闷哀叹无美名。\n伯夷守节饿死首阳山啊，终于默默而死无显无荣。\n太公吕望如果不遇周文王啊，一生到死也不会功就名成。\n我有美玉般的品德和才能啊，我愿进献忠心却无人作证。\n我生天地之间如过客啊，匆匆而过一事无成。\n邪气不断侵袭我的身体啊，使我忧伤痛苦百病丛生。\n我渴望一见阳春的骄阳啊，但又怕命短不能享尽天年寿命。",
  "id": 72411,
  "name": "哀时命",
  "poet": {
    "desc": "庄忌(约前188-前105）西汉辞赋家。会稽吴（今苏州吴县）人。因避汉明帝刘庄讳改名严忌，与邹阳、枚乘等唱和，是梁孝王门下著名辞赋家。作品仅存哀时命一篇。 此赋感叹屈原生不逢时，空怀壮志而不得伸。是咏屈赋中的佳品。此赋纯属骚体，保持了由贾谊开创的西汉早期骚赋所具有的特点。感情真挚，篇幅短小精悍，是咏屈赋中的佳品。",
    "id": 882,
    "name": "庄忌",
    "star": 0
  },
  "star": 38,
  "tags": [
    "楚辞"
  ]
}