{
  "content": "謇谔王臣直，文明雅量全。望炉金自跃，应物镜何偏。 \n南国幽沉尽，东堂礼乐宣。转令游艺士，更惜至公年。 \n芳树欢新景，青云泣暮天。唯愁凤池拜，孤贱更谁怜。",
  "dynasty": "唐代",
  "id": 14853,
  "name": "下第献座主张谓",
  "poet": {
    "desc": "阎济美，登进士第。累历台省，有长者之誉。自婺州刺史为福建观察使，复为润州刺史、浙西观察使。所至以简淡为理，两地之人，常赋之外，不知其他。入拜右散骑常侍。华州刺史、潼关防御、镇国军使，入为秘书监。以年及悬车，上表乞骸骨，以工部尚书致仕。后以恩例，累有进改。及殁于家，年九十余。",
    "id": 2124,
    "image": "https://raw.githubusercontent.com/hujiaweibujidao/poetry/master/image/image_2124.jpg",
    "name": "阎济美",
    "star": 0
  },
  "star": 1,
  "tags": []
}