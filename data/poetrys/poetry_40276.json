{
  "content": "入海浮生汗漫秋，紫皇高宴五云楼。 \n霓裳曲罢天风起，吹散仙香满十洲。 \n楼锁彤霞地绝尘，碧桃花发九天春。 \n东皇近日慵游宴，闲煞瑶池五色麟。 \n上清仙路有丹梯，影响行人到即迷。 \n不会无端个渔父，阿谁教入武陵溪。 \n本来方朔是真仙，偶别丹台未得还。 \n何事玉皇消息晚，忍教憔悴向人间。 \n新拜天官上玉都，紫皇亲授五灵符。 \n群仙个个来相问，人世风光似此无。",
  "dynasty": "唐代",
  "id": 40276,
  "name": "上清辞五首",
  "poet": {
    "desc": "李九龄生卒年不详。洛阳（今河南洛阳）人。唐末进士。入宋，又中太祖乾德二年（公元964年）进士第三名。一说乾德五年（公元967年）进士（《瀛奎律髓》卷四八）。尝为蓬州蓬池令（《舆地纪胜》卷一八八）。 开宝六年（公元973年）与卢多逊、扈蒙等同修《五代史》。李九龄生活在唐宋之交，因社会动荡，一生抱负难以伸展。著有《李九龄诗》一卷，皆七言绝句。《全唐诗》录存二十三首。",
    "id": 2705,
    "image": "https://raw.githubusercontent.com/hujiaweibujidao/poetry/master/image/image_2705.jpg",
    "name": "李九龄",
    "star": 0
  },
  "star": 2,
  "tags": []
}