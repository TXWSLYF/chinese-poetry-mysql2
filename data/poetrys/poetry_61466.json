{
  "content": "真一北方气，玄武产先天。自然感合，蛇儿却把黑龟缠。便是蟾乌遇朔，亲见虎龙吞啖，顷刻过昆仑。赤黑达表里，炼就水银铅。 \n有中无，无中有，雨玄玄。生身来处，逆顺圣凡分。下士闻之大笑，不笑不足为道，难为俗人论。土塞命门了，去住管由君。",
  "dynasty": "宋代",
  "id": 61466,
  "name": "水调歌头（十之四）",
  "poet": {
    "desc": "夏元鼎[约公元1201年前后在世]字宗禹，永嘉（今浙江永嘉）人。南宋时期人。",
    "id": 1144,
    "name": "夏元鼎",
    "star": 0
  },
  "star": 1,
  "tags": []
}