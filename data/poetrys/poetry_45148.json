{
  "content": "长想寻君道路遥，乱山霜后火新烧。近闻移住邻衡岳， \n几度题诗上石桥。古木传声连峭壁，一灯悬影过中宵。 \n风骚味薄谁相爱，欹枕常多梦鲍昭。",
  "dynasty": "唐代",
  "id": 45148,
  "name": "寄益上人",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}