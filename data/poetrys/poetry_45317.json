{
  "content": "雪峰雪峰高且雄，峨峨堆积青冥中。六月赤日烧不熔， \n飞禽瞥见人难通。常闻中有白象王，五百象子皆威光。 \n行围坐绕同一色，森森影动旃檀香。于中一子最雄猛， \n称尊独踞鼓山顶。百千眷属阴□影，身照曜，吞秋景。 \n我闻岷国民归依，前王后王皆师资。宁同梁武遇达磨， \n过后弹指空伤悲。",
  "dynasty": "唐代",
  "id": 45317,
  "name": "短歌寄鼓山长老",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}