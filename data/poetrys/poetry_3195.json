{
  "content": "彭泽官初去，河阳赋始传。田园归旧国，诗酒间长筵。 \n列室窥丹洞，分楼瞰紫烟。萦回亘津渡，出没控郊鄽。 \n凤琴调上客，龙辔俨群仙。松石偏宜古，藤萝不记年。 \n重檐交密树，复磴拥危泉。抗石晞南岭，乘沙眇北川。 \n傅岩来筑处，磻谿入钓前。日斜真趣远，幽思梦凉蝉。",
  "dynasty": "唐代",
  "id": 3195,
  "name": "三月曲水宴得烟字",
  "poet": {
    "desc": "王勃（649或650～676或675年），唐代诗人。汉族，字子安。绛州龙门(今山西河津)人。王勃与杨炯、卢照邻、骆宾王齐名，世称“初唐四杰”，其中王勃是“初唐四杰”之首。",
    "id": 289,
    "image": "https://raw.githubusercontent.com/hujiaweibujidao/poetry/master/image/image_289.jpg",
    "name": "王勃",
    "star": 0
  },
  "star": 3,
  "tags": []
}