{
  "content": "雁字书空，橘星垂槛。江天水墨秋光晚。香丝袅袅祝尧年，公庭锡宴挥金碗。 \n醉索蛮笺，狂吟象管。珠玑灿灿惊人眼。遏云更倩雪儿歌，从教拍碎红牙板。",
  "dynasty": "宋代",
  "id": 54067,
  "name": "踏莎行",
  "poet": {
    "desc": "欧阳澈，男，北宋末江右人布衣。字德明，抚州崇仁（今属江西）人。少年时即喜谈世事，尚气大言，慷慨不稍屈。靖康初应诏上疏，奏论朝廷弊政三十余事，陈安边御敌十策。金兵南侵，徒步赴行在，伏阙上书，力诋和议。建炎元年八月，与陈东同时被杀，年三十一 （《宋史》本传作年三十七，误）。绍兴间，追赠秘阁修撰。",
    "id": 2356,
    "name": "欧阳澈",
    "star": 0
  },
  "star": 1,
  "tags": []
}