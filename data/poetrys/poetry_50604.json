{
  "content": "朝来著眼沙头认。五两竿摇风色顺。佳期学取弄潮儿。人纵无情潮有信。 \n纷纷花雨红成阵。冷酒青梅寒食近。漫将江水比闲愁，水尽江头愁不尽。",
  "dynasty": "宋代",
  "id": 50604,
  "name": "木兰花（二之一）",
  "poet": {
    "desc": "贺铸(1052～1125) 北宋词人。字方回，号庆湖遗老。汉族，卫州（今河南卫辉）人。宋太祖贺皇后族孙，所娶亦宗室之女。自称远祖本居山阴，是唐贺知章后裔，以知章居庆湖（即镜湖），故自号庆湖遗老。",
    "id": 399,
    "image": "https://raw.githubusercontent.com/hujiaweibujidao/poetry/master/image/image_399.jpg",
    "name": "贺铸",
    "star": 0
  },
  "star": 1,
  "tags": []
}