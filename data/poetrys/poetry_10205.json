{
  "content": "郑侯应凄惶，五十头尽白。昔为南昌尉，今作东郡客。 \n与语多远情，论心知所益。秋林既清旷，穷巷空淅沥。 \n蝶舞园更闲，鸡鸣日云夕。男儿未称意，其道固无适。 \n劝君且杜门，勿叹人事隔。",
  "dynasty": "唐代",
  "id": 10205,
  "name": "同群公题郑少府田家（此公昔任白马尉，今寄住滑台）",
  "poet": {
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。",
    "id": 227,
    "image": "https://raw.githubusercontent.com/hujiaweibujidao/poetry/master/image/image_227.jpg",
    "name": "高适",
    "star": 0
  },
  "star": 1,
  "tags": []
}