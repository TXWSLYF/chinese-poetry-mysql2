{
  "content": "楞伽大师兄，夸曦识道理。破锁推玄关，高辩果难揣。 \n论语老庄易，搜索通神鬼。起信中百门，敲骨得佛髓。 \n此外杂经律，泛读一万纸。高殿排名僧，执卷坐累累。 \n化物自一心，三教齐发起。随钟嚼宫商，满口文字美。 \n商贾女郎辈，不曾道生死。纵遇强礼拜，雅语不露齿。 \n劈破天地来，节义可屈指。季展即此僧，孤立无依倚。 \n近来爱作诗，新奇颇烦委。忽忽造古格，削尽俗绮靡。 \n假如慵裹头，但勤读书史。切磋并工夫，休远不可比。 \n怜僧无远□，信佛残未已。貌古饶风情，清论兴亹亹。 \n访余十数度，相去三五里。见时心亦喜，不见心亦喜。 \n见时谈谑乐，四座尽角嘴。不见养天和，无人聒人耳。 \n昨朝披雪来，面色赤靴靴。封灶养黄金，许割方寸匕。 \n泥丸佛□教，怛化庄亦耻。未达不敢尝，孔子疑季子。 \n药成必分余，余必投泥里。不如向阳堂，拨醅泛浮蚁。 \n麹米本无愆，酒成是法水。行道不见心，毁誉徒云尔。 \n雪晴天气和，日光弄梅李。春鸟娇关关，春风醉旎旎。 \n道上正无尘，人家有花卉。高僧有拄杖，愿得数觏止。",
  "dynasty": "唐代",
  "id": 20258,
  "name": "寄赠含曦上人",
  "poet": {
    "desc": "卢仝tóng〈形〉（约795－835） 唐代诗人，汉族，“初唐四杰”之一卢照邻的嫡系子孙。祖籍范阳（今河北省涿州市），生于河南济源市武山镇（今思礼村），早年隐少室山，自号玉川子。他刻苦读书，博览经史，工诗精文，不愿仕进。后迁居洛阳。家境贫困，仅破屋数间。但他刻苦读书，家中图书满架。仝性格狷介，颇类孟郊；但其狷介之性中更有一种雄豪之气，又近似韩愈。是韩孟诗派重要人物之一。",
    "id": 2251,
    "image": "https://raw.githubusercontent.com/hujiaweibujidao/poetry/master/image/image_2251.jpg",
    "name": "卢仝",
    "star": 0
  },
  "star": 1,
  "tags": []
}