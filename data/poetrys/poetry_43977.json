{
  "content": "庭鸟多好音，相呼灌木中。竹房更何有，还如鸟巢空。 \n赖逢富人侯，真东晋谢公。煌煌发令姿，珂珮鸣丁冬。 \n故山有深霞，未如旌旗红。惭非卫霍松，何以当清风。 \n露益蝉声长，蕙兰垂紫带。清吟待明月，孤云忽为盖。 \n伊余石林人，本是烧畬辈。频接谢公棋，输多未曾赛。 \n大道贵无心，圣贤为始慕。秋空共澄洁，美玉同贞素。 \n伟哉桐江守，雌黄出金口。为文能废兴，谈道弭空有。 \n雪林槁枯者，坐石听亦久。还疑紫磨身，成居灵运后。",
  "dynasty": "唐代",
  "id": 43977,
  "name": "拟齐梁体寄冯使君三首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}