{
  "content": "古人无宿诺，兹道以为难。万里赴知己，一言诚可叹。 \n马蹄经月窟，剑术指楼兰。地出北庭尽，城临西海寒。 \n森然瞻武库，则是弄儒翰。入幕绾银绶，乘轺兼铁冠。 \n练兵日精锐，杀敌无遗残。献捷见天子，论功俘可汗。 \n激昂丹墀下，顾盼青云端。谁谓纵横策，翻为权势干。 \n将军既坎壈，使者亦辛酸。耿介挹三事，羁离从一官。 \n知君不得意，他日会鹏抟。",
  "dynasty": "唐代",
  "id": 10157,
  "name": "东平留赠狄司马（曾与田安西充判官）",
  "poet": {
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。",
    "id": 227,
    "image": "https://raw.githubusercontent.com/hujiaweibujidao/poetry/master/image/image_227.jpg",
    "name": "高适",
    "star": 0
  },
  "star": 2,
  "tags": []
}