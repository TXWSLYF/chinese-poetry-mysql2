{
  "content": "风赋义趣深，传训或得失。\n後人语虽浅，辨识犹百一。\n欧阳最我知，初时且尚窒。\n比以为橄榄，回甘始称述。\n老於文学人，尚不即究悉。\n宜乎与世士，横尔遭诟唧。\n誓将默无言，负暄方抱膝。\n非非孰是是，都莫答问诘。\n岁暮宣参军，辞如鲍昭逸。\n粲然倾明珠，褎我颇过实。\n便言楚江萍，光彩侔旭日。\n自惭流浪踪，不得蒿芹匹。\n复为苦硬句，酬报强把笔。",
  "dynasty": "宋代",
  "id": 73022,
  "name": "答宣阗司理",
  "poet": {
    "desc": "梅尧臣（1002～1060）字圣俞，世称宛陵先生，北宋著名现实主义诗人。汉族，宣州宣城（今属安徽）人。宣城古称宛陵，世称宛陵先生。初试不第，以荫补河南主簿。50岁后，于皇祐三年（1051）始得宋仁宗召试，赐同进士出身，为太常博士。以欧阳修荐，为国子监直讲，累迁尚书都官员外郎，故世称“梅直讲”、“梅都官”。曾参与编撰《新唐书》，并为《孙子兵法》作注，所注为孙子十家著（或十一家著）之一。有《宛陵先生集》60卷，有《四部丛刊》影明刊本等。词存二首。",
    "id": 131,
    "image": "https://raw.githubusercontent.com/hujiaweibujidao/poetry/master/image/image_131.jpg",
    "name": "梅尧臣",
    "star": 0
  },
  "star": 1,
  "tags": []
}