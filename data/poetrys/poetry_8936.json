{
  "content": "杳杳日云夕，郁结谁为开。单衾自不暖，霜霰已皑皑。 \n晚岁沦夙志，惊鸿感深哀。深哀当何为，桃李忽凋摧。 \n帏帐徒自设，冥寞岂复来。平生虽恩重，迁去托穷埃。 \n抱此女曹恨，顾非高世才。振衣中夜起，河汉尚裴回。",
  "dynasty": "唐代",
  "id": 8936,
  "name": "冬夜",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}