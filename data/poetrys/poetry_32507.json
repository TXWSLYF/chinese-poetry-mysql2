{
  "content": "翠鬣红衣舞夕晖，水禽情似此禽稀。暂分烟岛犹回首， \n只渡寒塘亦共飞。映雾乍迷珠殿瓦，逐梭齐上玉人机。 \n采莲无限兰桡女，笑指中流羡尔归。 \n寂寂春塘烟晚时，两心和影共依依。溪头日暖眠沙稳， \n渡口风寒浴浪稀。翡翠莫夸饶彩饰，鸊鹈须羡好毛衣。 \n兰深芷密无人见，相逐相呼何处归。 \n舞鹤翔鸾俱别离，可怜生死两相随。红丝毳落眠汀处， \n白雪花成蹙浪时。琴上只闻交颈语，窗前空展共飞诗。 \n何如相见长相对，肯羡人间多所思。",
  "dynasty": "唐代",
  "id": 32507,
  "name": "和友人鸳鸯之什",
  "poet": {
    "desc": "崔珏（音jue决），字梦之，唐朝人。尝寄家荆州，登大中进士第，由幕府拜秘书郎，为淇县令，有惠政，官至侍御。其诗语言如鸾羽凤尾，华美异常；笔意酣畅，仿佛行云流水，无丝毫牵强佶屈之弊；修辞手法丰富，以比喻为最多，用得似初写黄庭、恰到好处。诗作构思奇巧，想象丰富，文采飞扬。例如《有赠》一诗写美人的倾国之貌，“烟分顶上三层绿，剑截眸中一寸光”、“两脸夭桃从镜发，一眸春水照人寒”等句，其设喻之奇、对仗之工、用语之美，真令人叹为观止、为之绝倒，梦之真可谓是镂月裁云之天工也。诗一卷(全唐诗中卷第五百九十一），所录尽是佳作。",
    "id": 2448,
    "name": "崔珏",
    "star": 0
  },
  "star": 4,
  "tags": []
}