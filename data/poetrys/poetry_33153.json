{
  "content": "天若许人登，青山高不止。地若许人穷，黄泉深无水。 \n量诸造化情，物成皆有以。如何上青冥，视之平若砥。 \n日下骋琅玕，空中无罗绮。但见势腾凌，将为长如此。 \n炫耀一时间，逡巡九泉里。一种为埃尘，不学堕楼死。",
  "dynasty": "唐代",
  "id": 33153,
  "name": "妓女",
  "poet": {
    "desc": "邵谒 唐（约公元860年前后在世）字不详，广东韶州翁源人。 唐代“岭南五才子”之一。 生卒年均不详，约唐懿宗咸通初前后在世。",
    "id": 418,
    "name": "邵谒",
    "star": 0
  },
  "star": 2,
  "tags": []
}