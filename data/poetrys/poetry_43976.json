{
  "content": "锦袷胡儿黑如漆，骑羊上冰如箭疾。蒲萄酒白雕腊红， \n苜蓿根甜沙鼠出。单于右臂何须断，天子昭昭本如日。 \n一握黳髯一握丝，须知只为平戎术。 \n去年转斗阴山脚，生得单于却放却。今年深入于不毛， \n胡兵拔帐遗弓刀。男儿须展平生志，为国输忠合天地。 \n甲穿虽即失黄金，剑缺犹能生紫气。塞草萋萋兵士苦， \n胡虏如今勿胡虏。封侯十万始无心，玉关凯入君看取。",
  "dynasty": "唐代",
  "id": 43976,
  "name": "塞上曲二首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}