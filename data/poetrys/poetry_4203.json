{
  "content": "肃徒歌伐木，骛楫漾轻舟。靡迤随回水，潺湲溯浅流。 \n烟沙分两岸，露岛夹双洲。古树连云密，交峰入浪浮。 \n岩潭相映媚，溪谷屡环周。路迥光逾逼，山深兴转幽。 \n麇鼯寒思晚，猿鸟暮声秋。誓息兰台策，将从桂树游。 \n因书谢亲爱，千岁觅蓬丘。",
  "dynasty": "唐代",
  "id": 4203,
  "name": "入峭峡安居溪伐木溪源幽邃林岭相映有奇致焉",
  "poet": {
    "desc": "陈子昂（约公元661～公元702），唐代文学家，初唐诗文革新人物之一。字伯玉，汉族，梓州射洪(今属四川)人。因曾任右拾遗，后世称为陈拾遗。光宅进士，历仕武则天朝麟台正字、右拾遗。解职归乡后受人所害，忧愤而死。其存诗共100多首，其中最有代表性的是《感遇》诗38首，《蓟丘览古赠卢居士藏用》7首和《登幽州台歌》。",
    "id": 12,
    "image": "https://raw.githubusercontent.com/hujiaweibujidao/poetry/master/image/image_12.jpg",
    "name": "陈子昂",
    "star": 0
  },
  "star": 2,
  "tags": []
}