{
  "content": "不知何计写离忧，万里山川半旧游。风卷暮沙和雪起， \n日融春水带冰流。凌晨客泪分东郭，竟夕乡心共北楼。 \n青桂一枝年少事，莫因鲈鲙涉穷秋。",
  "dynasty": "唐代",
  "id": 28365,
  "name": "别张秀才",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}