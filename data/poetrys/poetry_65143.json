{
  "content": "三春向暮，万卉成阴、有嘉艳方坼。娇姿嫩质。冠群品，共赏倾城倾国。上苑晴昼暄，千素万红尤奇特。绮筵开，会咏歌才子，压倒元白。 \n别有芳幽苞小，步障华丝，绮轩油壁。与紫鸳鸯、素蛱蝶。自清旦、往往连夕。巧莺喧翠管，娇燕语雕梁留客。武陵人，念梦役意浓，堪遣情溺。",
  "dynasty": "宋代",
  "id": 65143,
  "name": "花发状元红慢",
  "poet": {
    "desc": "刘几（一○○八～一○八八），字伯寿，号玉华庵主（《风月堂诗话》），洛阳（今属河南）人。仁宗朝进士（清雍正《河南通志》卷四五）。通判邠州，知宁州。英宗时为秦凤总管。神宗时以秘书监致仕，隐居嵩山玉华峰下。哲宗元祐三年卒，年八十。",
    "id": 2322,
    "image": "https://raw.githubusercontent.com/hujiaweibujidao/poetry/master/image/image_2322.jpg",
    "name": "刘几",
    "star": 0
  },
  "star": 1,
  "tags": []
}