{
  "content": "仪清态淡雕琼瑰，卷帘潇洒无尘埃。岳茶如乳庭花开， \n信心弟子时时来。灌顶坛严伸pg塞，三十年功苦拘束。 \n梵僧梦里授微言，雪岭白牛力深得。水精一索香一炉， \n红莲花舌生醍醐。初听喉音宝楼阁， \n如闻魔王宫殿拉金瓦落。次听妙音大随求， \n更觉人间万事深悠悠。四音俱作清且柔， \n爱河浊浪却倒流。却倒流兮无处去，碧海含空日初曙。",
  "dynasty": "唐代",
  "id": 43970,
  "name": "题弘顗三藏院",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}