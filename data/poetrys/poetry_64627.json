{
  "content": "东风绿杨天，如画出、清明院宇。玉艳淡泊，梨花带月，胭脂零落，海棠经雨。单衣怯黄昏，人正在、珠帘笑语。相并戏蹴秋千，共携手、同倚阑干，暗香时度。翠窗绣户。路缭绕、潜通幽处。断魂凝伫。嗟不似飞絮。闲闷闲愁，难消遣、此日年年意绪。无据。奈酒醒春去。",
  "dynasty": "宋代",
  "id": 64627,
  "name": "卓牌儿（春晚）",
  "poet": {
    "desc": "万俟咏是北宋末南宋初词人。字雅言，自号词隐、大梁词隐。籍贯与生卒年均不详。哲宗元佑时已以诗赋见称于时。据王灼《碧鸡漫志》卷2记载：“元佑时诗赋老手”。但屡试不第，于是绝意仕进，纵情歌酒。自号“大梁词隐”。徽宗政和初年，召试补官，授大晟府制撰。绍兴五年(1135)补任下州文学。善工音律，能自度新声。词学柳永，存词27首。",
    "id": 40,
    "image": "https://raw.githubusercontent.com/hujiaweibujidao/poetry/master/image/image_40.jpg",
    "name": "万俟咏",
    "star": 0
  },
  "star": 1,
  "tags": []
}