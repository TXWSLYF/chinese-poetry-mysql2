{
  "content": "圣朝有遗逸，披胆谒至尊。岂是贸荣宠，誓将救元元。 \n权豪非所便，书奏寝禁门。高歌长安酒，忠愤不可吞。 \n欻来客河洛，日与静者论。济世翻小事，丹砂驻精魂。 \n东游无复系，梁楚多大蕃。高论动侯伯，疏怀脱尘喧。 \n送君都门野，饮我林中樽。立马望东道，白云满梁园。 \n踟蹰欲何赠，空是平生言。",
  "dynasty": "唐代",
  "id": 8705,
  "name": "送李十四山东游（一作山人东游）",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}