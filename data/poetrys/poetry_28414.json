{
  "content": "江馆维舟为庾公，暖波微渌雨濛濛。红桥迤逦春岩下， \n朱旆联翩晓树中。柳滴圆波生细浪，梅含香艳吐轻风。 \n郢歌莫问青山吏，鱼在深池鸟在笼。",
  "dynasty": "唐代",
  "id": 28414,
  "name": "酬杜补阙初春雨中舟次横江喜裴郎中相迎见寄",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}