{
  "content": "嵩阳道士餐柏实，居处三花对石室。心穷伏火阳精丹， \n口诵淮王万毕术。自言神诀不可求，我师闻之玄圃游。 \n出入彤庭佩金印，承恩赫赫如王侯。双峰树下曾受业， \n应传肘后长生法。吾闻仙地多后身，安知不是具茨人。 \n玉膏清泠瀑泉水，白云溪中日方此。后今不见数十年， \n鬓发颜容只如是。先生舍我欲何归，竹杖黄裳登翠微。 \n当有岩前白蝙蝠，迎君日暮双来飞。",
  "dynasty": "唐代",
  "id": 6026,
  "name": "送王道士还山",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 3,
  "tags": []
}