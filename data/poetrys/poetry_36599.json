{
  "content": "枯桑河上村，寥落旧田园。少小曾来此，悲凉不可言。 \n访邻多指冢，问路半移原。久歉家僮散，初晴野荠繁。 \n客帆悬极浦，渔网晒危轩。苦涩诗盈箧，荒唐酒满尊。 \n高枝霜果在，幽渚暝禽喧。远霭笼樵响，微烟起烧痕。 \n哀荣孤族分，感激外兄恩。三宿忘归去，圭峰恰对门。",
  "dynasty": "唐代",
  "id": 36599,
  "name": "访姨兄王斌渭口别墅",
  "poet": {
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。",
    "id": 434,
    "image": "https://raw.githubusercontent.com/hujiaweibujidao/poetry/master/image/image_434.jpg",
    "name": "郑谷",
    "star": 0
  },
  "star": 1,
  "tags": []
}