{
  "content": "故人赠我绿绮琴，兼致白鹇鸟。琴是峄山桐，鸟出吴溪中。 \n我心松石清霞里，弄此幽弦不能已。我心河海白云垂， \n怜此珍禽空自知。著书晚下麒麟阁，幼稚骄痴候门乐。 \n乃言物性不可违，白鹇愁慕刷毛衣。玉徽闭匣留为念， \n六翮开笼任尔飞。",
  "dynasty": "唐代",
  "id": 2968,
  "name": "放白鹇篇",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}