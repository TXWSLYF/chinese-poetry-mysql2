{
  "content": "庭下丛萱翠欲流。梁间双燕语相酬。日长帘底篆烟留。 \n金勒去遥芳草歇，玉箫吹罢紫兰秋。一年春事只供愁。",
  "dynasty": "宋代",
  "id": 55683,
  "name": "浣溪沙",
  "poet": {
    "desc": "袁去华，字宣卿，江西奉新（一作豫章）人。生卒年均不详，约宋高宗绍兴末前后在世。绍兴十五年（公元一一四五年）进士。改官知石首县而卒。善为歌词，尝为张孝祥所称。去华著有适斋类稿八卷，词一卷，著有《适斋类稿》、《袁宣卿词》、《文献通考》传于世。存词90余首。",
    "id": 296,
    "name": "袁去华",
    "star": 0
  },
  "star": 1,
  "tags": []
}