{
  "content": "田家老翁住东陂，说道平生隐在兹。鬓白未曾记日月， \n山青每到识春时。门前种柳深成巷，野谷流泉添入池。 \n牛壮日耕十亩地，人闲常扫一茅茨。客来满酌清尊酒， \n感兴平吟才子诗。岩际窟中藏鼹鼠，潭边竹里隐鸬鹚。 \n村墟日落行人少，醉后无心怯路歧。今夜只应还寄宿， \n明朝拂曙与君辞。",
  "dynasty": "唐代",
  "id": 10252,
  "name": "寄宿田家",
  "poet": {
    "desc": "高适是我国唐代著名的边塞诗人，世称“高常侍”。 作品收录于《高常侍集》。高适与岑参并称“高岑”，其诗作笔力雄健，气势奔放，洋溢着盛唐时期所特有的奋发进取、蓬勃向上的时代精神。",
    "id": 227,
    "image": "https://raw.githubusercontent.com/hujiaweibujidao/poetry/master/image/image_227.jpg",
    "name": "高适",
    "star": 0
  },
  "star": 1,
  "tags": []
}