{
  "content": "罢吟鹦鹉草芊芊，又泛鸳鸯水上天。一棹冷涵杨柳雨， \n片帆香挂芰荷烟。绿摇江澹萍离岸，红点云疏橘满川。 \n何处邈将归画府，数茎红蓼一渔船。",
  "dynasty": "唐代",
  "id": 41626,
  "name": "贻钓鱼李处士",
  "poet": {
    "desc": "谭用之，[约公元九三二年前后在世]，里居及生卒年均不详，约后唐明宗长兴中前后在世。善为诗而官不达。著有诗集一卷，《新唐书艺文志》传于世。",
    "id": 548,
    "image": "https://raw.githubusercontent.com/hujiaweibujidao/poetry/master/image/image_548.jpg",
    "name": "谭用之",
    "star": 0
  },
  "star": 1,
  "tags": []
}