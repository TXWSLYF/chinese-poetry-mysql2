{
  "content": "东洛幽闲日暮春，邀欢多是白头宾。官班朱紫多相似， \n年纪高低次第匀。联句每言松竹意，停杯多说古今人。 \n更无外事来心肺，空有清虚入思神。醉舞两回迎劝酒， \n狂歌一曲会娱身。今朝何事偏情重，同作明时列任臣。",
  "dynasty": "唐代",
  "id": 24043,
  "name": "七老会诗（据年八十五）",
  "poet": {
    "desc": "郑据，唐，荥阳人，右龙武军长史。曾作七老会诗一首。",
    "id": 2047,
    "name": "郑据",
    "star": 0
  },
  "star": 1,
  "tags": []
}