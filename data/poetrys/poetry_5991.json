{
  "content": "黄鹂鸣官寺，香草色未已。同时皆省郎，而我独留此。 \n维监太仓粟，常对府小史。清阴罗广庭，政事如流水。 \n奉使往长安，今承朝野欢。宰臣应记识，明主必迁官。 \n塞外貔将虎，池中鸳与鸾。词人洞箫赋，公子鵕鸃冠。 \n邑里春方晚，昆明花欲阑。行行取高位，当使路傍看。",
  "dynasty": "唐代",
  "id": 5991,
  "name": "送司农崔丞",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}