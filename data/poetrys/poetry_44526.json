{
  "content": "白发久慵簪，常闻病亦吟。瘦应成鹤骨，闲想似禅心。 \n上国杨花乱，沧洲荻笋深。不堪思翠巘，西望独沾襟。",
  "dynasty": "唐代",
  "id": 44526,
  "name": "戊辰岁湘中寄郑谷郎中",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}