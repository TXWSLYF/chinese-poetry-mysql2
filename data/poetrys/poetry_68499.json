{
  "content": "坐对梅花笑，还记初度年时。名利事，总成非。漫老矣何为。吴山夜月闽山雾，回首鬓影如丝。懒更问，斗牛箕。强凭醉成诗。 \n闲思。嗟飘泊，浮云飞絮，曾跌荡、春风柘枝。便万里、金台筑就，已长分采药庞公，誓墓义之。百年正尔，一笑尊前，儿女牵衣。",
  "dynasty": "宋代",
  "id": 68499,
  "name": "塞翁吟",
  "poet": {
    "desc": "赵文（1239-1315），宋末元初文人。初名凤之，字惟恭，又字仪可，号青山，庐陵（今江西吉安）人。赵文为文天祥门人，并曾入其幕府参与抗元活动。赵文与刘辰翁父子亦交厚，辰翁对其非常推重，刘将孙亦与其结“青山社”，其结社情况现不详。",
    "id": 2355,
    "image": "https://raw.githubusercontent.com/hujiaweibujidao/poetry/master/image/image_2355.jpg",
    "name": "赵文",
    "star": 0
  },
  "star": 1,
  "tags": []
}