{
  "content": "水接衡门十里馀，信船归去卧看书。轻爵禄，慕玄虚， \n莫道渔人只为鱼。 \n避世垂纶不记年，官高争得似君闲。倾白酒，对青山， \n笑指柴门待月还。 \n棹警鸥飞水溅袍，影侵潭面柳垂绦。终日醉，绝尘劳， \n曾见钱塘八月涛。",
  "dynasty": "唐代",
  "id": 2118,
  "name": "杂歌谣辞。渔父歌",
  "poet": {
    "desc": "李珣（855？-930？），五代词人。字德润，其祖先为波斯人。居家梓州（四川省三台）。生卒年均不详，约唐昭宗乾宁中前后在世。少有时名，所吟诗句，往往动人。妹舜弦为王衍昭仪，他尝以秀才预宾贡。又通医理，兼卖香药，可见他还不脱波斯人本色。蜀亡，遂亦不仕他姓。珣著有琼瑶集，已佚，今存词五十四首，（见《唐五代词》）多感慨之音。）",
    "id": 111,
    "name": "李珣",
    "star": 0
  },
  "star": 1,
  "tags": []
}