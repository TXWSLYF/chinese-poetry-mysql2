{
  "content": "细草芳南苑，东风里、赢得一身闲。见花朵绣田，柳丝络岸，沼冰方泮，山雪初残。又还是，陇头春信动，梅蕊入征鞍。月里暗香，水边疏影，淡妆宜瘦，玉骨禁寒。 \n泛金溪上好，开幽户、聊面翠麓云湾。知道醉吟堪老，名利难关。算书帏意懒，宦涂游倦，旧时习气，惟有跻攀。拟待杖藜花底，直到春阑。",
  "dynasty": "宋代",
  "id": 54916,
  "name": "风流子",
  "poet": {
    "desc": "葛立方(？～1164), 南宋诗论家、词人。字常之，自号懒真子。丹阳(今属江苏）人，后定居湖州吴兴（今浙江湖州）。",
    "id": 872,
    "image": "https://raw.githubusercontent.com/hujiaweibujidao/poetry/master/image/image_872.jpg",
    "name": "葛立方",
    "star": 0
  },
  "star": 1,
  "tags": []
}