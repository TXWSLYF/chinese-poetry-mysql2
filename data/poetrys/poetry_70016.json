{
  "content": "罗绮散香风玉街，管弦喧夜月楼台。春鹅鬓上飞，春燕钗头带。约黄昏月圆\n人在，何处闻灯不看来，多则为盟山誓海。\n　　羊羔酒香浮玉杯，凤团香冷彻金猊。锦儿掌上珍，红袖楼前立。画堂深醉生\n春意，一任门前雪片飞，飘不到销金帐里。\n　　妙舞裙拖绛纱，轻敲板撒红牙。玉有香，春无价。待相逢放他不下，遥认青\n旗那一家，常向垂杨下系马。\n　　画楼上谁横玉管，碧天边独跨苍鸾。轻轻檀板敲，滟滟金橙满。对西风放怀\n吟玩，银汉无声转玉盘，恨煞今宵夜短。\n　　红烛下斜倚绣枕，绿窗前向怯罗衾。攒成翡翠纱，织就鸳鸯锦。度春宵少年\n图甚？花有清香月有阴，少一个人人共寝。\n　　饮竹叶金杯兴阑，咏桃花彩扇诗悭。声闲碧玉箫，歌歇红牙板。宴西园五陵\n人散，海马春愁压绣鞍，自恨寻芳较晚。\n　　安排下歌喉舞腰，准备着月夕花朝。恨春过，伤春早。且休教燕莺知道，春\n色三分二分了，莫惜花前醉倒。\n　　闲锦瑟慵舒玉纤，傍鸾台懒对妆奁。一春绣被闲，尽日香闺掩。盼才郎镇长\n作念，眉淡春山不喜添，泪湿残红万点。\n　　睡起来情怀懊恼，绣针儿不待汤着。困人时，春天道。落花飞红雨潇潇，蝶\n粉蜂黄已过了，便瘦损他来看好。\n　　俺三竿日身披衲甲，恁五更寒帽裹乌纱。俺耕耘阔角牛，恁嘶月高头马。俺\n打勤劳不羡荣华，恁苦战垓心血染沙，俺老瓦盆边醉煞。\n　　闻晓露藤摘紫花，听春雷茶采萌芽。桃蕨羡煮羹，钓锂新为。早食罢但得\n些闲暇，自锄了青门半亩瓜，老瓦盆边醉煞。　僧犯奸得马表背救\n　　对人前敲禅板谈经说法，背地里跳墙头恋酒贪花。你虽是千般智量高，他又\n早十面埋伏下。吓的他赤条条东躲西扒，这耳朵今番轮到他，亏了个救命王菩萨\n姓马。　咏相棋\n　　两下里排开阵角，小军卒守定沟壕。他那里战马攻，俺架起襄阳炮。有士相\n来往虚嚣，定策安机紧守着，生把个将军困倒。",
  "dynasty": "元代",
  "id": 70016,
  "name": "【双调】沉醉东风_罗绮散香风",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}