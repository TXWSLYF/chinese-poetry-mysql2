{
  "content": "碧阑干外小中庭，雨初晴，晓莺声。飞絮落花， \n时节近清明。睡起卷帘无一事，匀面了，没心情。 \n浣花溪上见卿卿，脸波秋水明。黛眉轻，绿云高绾， \n金簇小蜻蜓。好是问他来得么？和笑道，莫多情。 \n窄罗衫子薄罗裙，小腰身，晚妆新。每到花时， \n长是不宜春。早是自家无气力，更被你，恶怜人。",
  "dynasty": "唐代",
  "id": 47385,
  "name": "江城子",
  "poet": {
    "desc": "张泌，字子澄，唐末重要作家，生卒年约与韩偓(842-914)相当。",
    "id": 688,
    "image": "https://raw.githubusercontent.com/hujiaweibujidao/poetry/master/image/image_688.jpg",
    "name": "张泌",
    "star": 0
  },
  "star": 5,
  "tags": []
}