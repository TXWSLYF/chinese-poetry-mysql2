{
  "content": "玉阑干，金甃井，月照碧梧桐影。独自个，立多时， \n露华浓湿衣¤ \n一向，凝情望，待得不成模样。虽叵耐，又寻思， \n争生嗔得伊。 \n三十六宫秋夜永，露华点滴高梧。丁丁玉漏咽铜壶， \n明月上金铺¤ \n红线毯，博山炉，香风暗触流苏。羊车一去长青芜， \n镜尘鸾彩孤。",
  "dynasty": "唐代",
  "id": 47327,
  "name": "更漏子",
  "poet": {
    "desc": "（896－971）益州（今四川成都人），在后蜀任职为中书舍人。据《宣和画谱》载，他事孟昶时历任翰林学士、门下侍郎同平章事，随孟昶降宋后，授为散骑常侍，工诗文，特别长于词，又善长笛，是花间派重要作家。",
    "id": 175,
    "image": "https://raw.githubusercontent.com/hujiaweibujidao/poetry/master/image/image_175.jpg",
    "name": "欧阳炯",
    "star": 0
  },
  "star": 2,
  "tags": []
}