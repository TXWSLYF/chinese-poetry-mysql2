{
  "content": "青光照目青门曙，玉勒雕戈拥驺驭。东方连帅南阳公， \n文武吉甫如古风。独奉新恩来谒帝，感深更见新诗丽。 \n共看三接欲为霖，却念百城同望岁。双旌去去恋储胥， \n归路莺花伴隼旟。今日汉庭求上略，留侯自有一编书。",
  "dynasty": "唐代",
  "id": 17041,
  "name": "送张仆射朝见毕归镇",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 1,
  "tags": []
}