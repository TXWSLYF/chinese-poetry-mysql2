{
  "content": "门向红尘日日开，入门襟袖远尘埃。暗香惹步涧花发， \n晚景逼檐溪鸟回。不为市朝行路近，有谁车马看山来。 \n可怜严子持竿处，云水终年锁绿苔。",
  "dynasty": "唐代",
  "id": 35544,
  "name": "题沧浪峡",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}