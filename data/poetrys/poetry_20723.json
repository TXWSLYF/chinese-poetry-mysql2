{
  "content": "喜闻韩古调，兼爱近诗篇。玉磬声声彻，金铃个个圆。 \n高疏明月下，细腻早春前。花态繁于绮，闺情软似绵。 \n轻新便妓唱，凝妙入僧禅。欲得人人伏，能教面面全。 \n延之苦拘检，摩诘好因缘。七字排居敬，千词敌乐天。 \n殷勤闲太祝，好去老通川。莫漫裁章句，须饶紫禁仙。",
  "dynasty": "唐代",
  "id": 20723,
  "name": "见人咏韩舍人新律诗，因有戏赠",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}