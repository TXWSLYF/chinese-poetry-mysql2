{
  "content": "乞得梦中身，归栖云水。始觉精神自家底。峭帆轻棹，时与白鸥游戏。畏途都不管，风波起。 \n光景如梭，人生浮脆。百岁何妨尽沉醉。卧龙多事，谩说三分奇计。算来争似我，长昏睡。",
  "dynasty": "宋代",
  "id": 64697,
  "name": "感皇恩（丐祠居射村作）",
  "poet": {
    "desc": "胡舜陟 (1083～1143) 字汝明，晚年自号三山老人，徽州绩溪（今安徽绩溪）人，胡仔之父。大观三年进士。历官监察御史、御史、集英殿修撰、庐州知府、广西经略使，为秦桧恶，受诬下狱死。",
    "id": 1839,
    "image": "https://raw.githubusercontent.com/hujiaweibujidao/poetry/master/image/image_1839.jpg",
    "name": "胡舜陟",
    "star": 0
  },
  "star": 1,
  "tags": []
}