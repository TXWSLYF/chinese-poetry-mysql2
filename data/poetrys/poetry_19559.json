{
  "content": "陕城临大道，馆宇屹几鲜。候谒随芳语，铿词芬蜀笺。 \n从来镜目下，见尽道心前。自谓古诗量，异将新学偏。 \n戆人年六十，每月请三千。不敢等闲用，愿为长寿钱。 \n非关亦洁尔，将以救羸然。孤省痴皎皎，默吟写绵绵。 \n病书凭昼日，驿信寄宵鞭。疾诉将何谕，肆鳞今倒悬。 \n尘鲤见枯浪，土鬣思干泉。感感无绪荡，愁愁作□边。 \n贞元文祭酒，比谨学韦玄。满坐风无杂，当朝雅独全。 \n见知嘱徐孺，赏句类陶渊。一顾生鸿羽，再言将鹤翩。 \n宣扬隘车马，君子凑骈阗。曾是此同眷，至今应赐怜。 \n磨墨零落泪，楷字贡仁贤。",
  "dynasty": "唐代",
  "id": 19559,
  "name": "寄陕府邓给事",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 1,
  "tags": []
}