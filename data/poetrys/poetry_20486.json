{
  "content": "人间春荡荡，帐暖香扬扬。飞光染幽红，夸娇来洞房。 \n舞席泥金蛇，桐竹罗花床。眼逐春瞑醉，粉随泪色黄。 \n王子下马来，曲沼鸣鸳鸯。焉知肠车转，一夕巡九方。 \n苦风吹朔寒，沙惊秦木折。舞影逐空天，画鼓馀清节。 \n蜀书秋信断，黑水朝波咽。娇魂从回风，死处悬乡月。 \n杂杂胡马尘，森森边士戟。天教胡马战，晓云皆血色。 \n妇人携汉卒，箭箙囊巾帼。不惭金印重，踉跄腰鞬力。 \n恂恂乡门老，昨夜试锋镝。走马遣书勋，谁能分粉墨。 \n青门放弹去，马色连空郊。何年帝家物，玉装鞍上摇。 \n去去走犬归，来来坐烹羔。千金不了馔，狢肉称盘臊。 \n试问谁家子，乃老能佩刀。西山白盖下，贤俊寒萧萧。 \n晓菊泫寒露，似悲团扇风。秋凉经汉殿，班子泣衰红。 \n本无辞辇意，岂见入空宫。腰衱珮珠断，灰蝶生阴松。 \n蝶飞红粉台，柳扫吹笙道。十日悬户庭，九秋无衰草。 \n调歌送风转，杯池白鱼小。水宴截香腴，菱科映青罩。 \nzv蒙梨花满，春昏弄长啸。唯愁苦花落，不悟世衰到。 \n抚旧唯销魂，南山坐悲峭。",
  "dynasty": "唐代",
  "id": 20486,
  "name": "感讽六首",
  "poet": {
    "desc": "李贺（约公元791年-约817年），字长吉，汉族，唐代河南福昌（今河南洛阳宜阳县）人，家居福昌昌谷，后世称李昌谷，是唐宗室郑王李亮后裔。有“诗鬼”之称，是与“诗圣”杜甫、“诗仙”李白、“诗佛”王维相齐名的唐代著名诗人。著有《昌谷集》。李贺是中唐的浪漫主义诗人，与李白、李商隐称为唐代三李。有“‘太白仙才，长吉鬼才’之说。李贺是继屈原、李白之后，中国文学史上又一位颇享盛誉的浪漫主义诗人。李贺长期的抑郁感伤，焦思苦吟的生活方式，元和八年（813年）因病辞去奉礼郎回昌谷，27岁英年早逝。",
    "id": 349,
    "image": "https://raw.githubusercontent.com/hujiaweibujidao/poetry/master/image/image_349.jpg",
    "name": "李贺",
    "star": 0
  },
  "star": 3,
  "tags": []
}