{
  "content": "北塔凌空虚，雄观压川泽。亭亭楚云外，千里看不隔。 \n遥对黄金台，浮辉乱相射。盘梯接元气，半壁栖夜魄。 \n稍登诸劫尽，若骋排霄翮。向是沧洲人，已为青云客。 \n雨飞千栱霁，日在万家夕。鸟处高却低，天涯远如迫。 \n江流入空翠，海峤现微碧。向暮期下来，谁堪复行役。",
  "dynasty": "唐代",
  "id": 6919,
  "name": "登扬州栖灵寺塔",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}