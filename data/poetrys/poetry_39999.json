{
  "content": "到此绝车轮，萋萋草树春。青山如有利，白石亦成尘。 \n水阔应无路，松深不见人。如知巢与许，千载迹犹新。",
  "dynasty": "唐代",
  "id": 39999,
  "name": "寻山",
  "poet": {
    "desc": "[唐]（约公元八六七年前后在世）字武陵，（他书均以于邺、于武陵为二人，如：新唐书艺文志既录于武陵诗一卷，又有于邺诗一卷，全唐诗以于武陵为会昌时人，复以于邺为唐末人。此从唐才子传）杜曲人。",
    "id": 1474,
    "name": "于邺",
    "star": 0
  },
  "star": 1,
  "tags": []
}