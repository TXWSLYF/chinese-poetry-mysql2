{
  "content": "秦王龙剑燕后琴，珊瑚宝匣镂双心。谁家女儿抱香枕， \n开衾灭烛愿侍寝。琼窗半上金镂帱，轻罗掩面不遮羞。 \n青绮帏中坐相忆，红鸾镜里见愁色。檐花照月莺对栖， \n空将可怜暗中啼。",
  "dynasty": "唐代",
  "id": 42035,
  "name": "拟古东飞伯劳歌",
  "poet": {
    "desc": "玄宗天宝以前人。生平不详。李康成编《玉台后集》曾录其诗。事迹见《盛唐诗纪》卷一〇七。《全唐诗》存诗5首。",
    "id": 935,
    "name": "李暇",
    "star": 0
  },
  "star": 1,
  "tags": []
}