{
  "content": "祇役滞南服，颓思属暮年。闲上望京台，万山蔽其前。 \n落日归飞翼，连翩东北天。涪江适在下，为我久潺湲。 \n中叶成文教，德威清远边。颁条信徒尔，华发生苍然。 \n寄怀三峰守，岐路隔云烟。",
  "dynasty": "唐代",
  "id": 24495,
  "name": "望京楼上寄令狐华州",
  "poet": {
    "desc": "李逢吉，字虚舟，系出陇西。父颜，有锢疾，逢吉自料医剂，遂通方书。举明经，又擢进士第。范希朝表为振武掌书记，荐之德宗，拜左拾遗。元和时，迁给事中、皇太子侍读。改中书舍人，知礼部贡举。未已事，拜门下侍郎、同中书门下平章事。诏礼部尚书王播署榜。李逢吉才思俊丽,能文工诗曾与令狐楚同编者名《断金集》，今存八首。",
    "id": 1670,
    "name": "李逢吉",
    "star": 0
  },
  "star": 1,
  "tags": []
}