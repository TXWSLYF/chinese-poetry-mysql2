{
  "content": "东风不住。几阵黄梅雨。风外晓莺声，怨飘零、花残春暮。鸳鸯散后，供了十年愁，怀旧事，想前欢，忍记丁宁语。 \n尘昏青镜，休照孤鸾舞。烟锁凤楼空，问吹箫、人今何处。小窗惊梦，携手似平生，阳台路。行云去。目断山无数。",
  "dynasty": "宋代",
  "id": 52341,
  "name": "蓦山溪",
  "poet": {
    "desc": "朱敦儒 （1081－1159），字希真，洛阳人。历兵部郎中、临安府通判、秘书郎、都官员外郎、两浙东路提点刑狱，致仕，居嘉禾。绍兴二十九年（1159）卒。有词三卷，名《樵歌》。朱敦儒获得“词俊”之名，与“诗俊”陈与义等并称为“洛中八俊” （楼钥《跋朱岩壑鹤赋及送闾丘使君诗》）",
    "id": 723,
    "image": "https://raw.githubusercontent.com/hujiaweibujidao/poetry/master/image/image_723.jpg",
    "name": "朱敦儒",
    "star": 0
  },
  "star": 1,
  "tags": []
}