{
  "content": "山阴柳家女，九日采茱萸。复得东邻伴，双为陌上姝。 \n插花向高髻，结子置长裾。作性恒迟缓，非关诧丈夫。 \n平明折林树，日入反城隅。侠客邀罗袖，行人挑短书。 \n蛾眉自有主，年少莫踟蹰。",
  "dynasty": "唐代",
  "id": 1853,
  "name": "杂曲歌辞。茱萸女",
  "poet": {
    "desc": "万楚，唐诗人。开元年间登进士及第。沉迹下僚，后退居颍水之滨。与李颀友善。清沈德潜谓其《骢马》诗“几可追步老杜”（《唐诗别裁集》）。《国秀集》选其诗三首，《全唐诗》存其诗八首，《全唐文》存其文一篇。生平事迹见《李颀集》卷上、《唐诗纪事》卷二0。",
    "id": 609,
    "name": "万楚",
    "star": 0
  },
  "star": 1,
  "tags": []
}