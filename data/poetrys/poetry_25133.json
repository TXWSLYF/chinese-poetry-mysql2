{
  "content": "菡萏迎秋吐，夭摇映水滨。剑芒开宝匣，峰影写蒲津。 \n下覆参差荇，高辞苒弱蘋.自当巢翠甲，非止戏赪鳞。 \n莫以时先后，而言色故新。芳香正堪玩，谁报涉江人。",
  "dynasty": "唐代",
  "id": 25133,
  "name": "赋得芙蓉出水",
  "poet": {
    "desc": "陈至，元和四年及第。诗二首。",
    "id": 1447,
    "image": "https://raw.githubusercontent.com/hujiaweibujidao/poetry/master/image/image_1447.jpg",
    "name": "陈至",
    "star": 0
  },
  "star": 1,
  "tags": []
}