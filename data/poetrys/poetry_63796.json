{
  "content": "柳外碧连天，漾翠纹渐平，低蘸云影。应是雪初消，巴山路、蛾眉乍窥清镜。绿痕无际，几番漂荡江南恨。弄波素袜知甚处，空把落红流尽。 \n何时橘里莼乡，泛一舸翩翩，东风归兴。孤梦绕沧浪，苹花岸、漠漠雨昏烟暝。连筒接缕，故溪深掩柴门静。只愁双燕衔芳去，拂破蓝光千顷。",
  "dynasty": "宋代",
  "id": 63796,
  "name": "南浦（前题）",
  "poet": {
    "desc": "王沂孙，字圣与，号碧山、中仙、玉笥山人。会稽（今浙江绍兴）人，年辈大约与张炎相仿，入元后曾任庆元路学正。有《花外集》，又名《碧山乐府》。",
    "id": 421,
    "image": "https://raw.githubusercontent.com/hujiaweibujidao/poetry/master/image/image_421.jpg",
    "name": "王沂孙",
    "star": 0
  },
  "star": 1,
  "tags": []
}