{
  "content": "牧童见人俱不识，尽着芒鞋戴箬笠。朝阳未出众山晴， \n露滴蓑衣犹半湿。二月三月时，平原草初绿。 \n三个五个骑羸牛，前村后村来放牧。笛声才一举， \n众稚齐歌舞。看看白日向西斜，各自骑牛又归去。",
  "dynasty": "唐代",
  "id": 43910,
  "name": "牧童",
  "poet": {
    "desc": "隐峦，唐末匡庐僧，他的作品《蜀中送人游庐山》《牧童》《浮桥》《逢老人》《琴》。",
    "id": 1167,
    "image": "https://raw.githubusercontent.com/hujiaweibujidao/poetry/master/image/image_1167.jpg",
    "name": "隐峦",
    "star": 0
  },
  "star": 1,
  "tags": []
}