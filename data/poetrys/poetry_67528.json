{
  "content": "腊尽江南梅发后。万点黄金，娇眼初窥牖。曾见渭城人劝酒。嫩条轻拂传杯手。 \n料峭东风寒欲透。暗点轻烟，便觉添疏秀。莫道故人今白首。人虽有故心无旧。",
  "dynasty": "宋代",
  "id": 67528,
  "name": "蝶恋花（柳）",
  "poet": {
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。",
    "id": 1064,
    "name": "杨泽民",
    "star": 0
  },
  "star": 1,
  "tags": []
}