{
  "content": "小院轻寒，酒浓香软，深沈帘幕。我辈相逢，欢然一笑，春在杯酌。 \n家山辜负猿鹤。轩冕意、秋云似薄。我自西风，扁舟归去，看君寥廓。",
  "dynasty": "宋代",
  "id": 67816,
  "name": "柳梢青（赠张丞）",
  "poet": {
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》",
    "id": 2103,
    "name": "侯置",
    "star": 0
  },
  "star": 1,
  "tags": []
}