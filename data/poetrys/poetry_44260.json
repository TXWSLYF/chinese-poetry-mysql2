{
  "content": "吾师师子儿，而复貌瑰奇。何得文明代，不为王者师。 \n铁盂汤雪早，石炭煮茶迟。谩有参寻意，因循到乱时。 \n跳踯诸峰险，回翔万里空。争将金锁锁，那把玉笼笼。 \n印缺香崩火，窗疏蝎吃风。永怀今已矣，吟坐雪濛濛。",
  "dynasty": "唐代",
  "id": 44260,
  "name": "寄怀楚和尚二首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}