{
  "content": "昔到才三岁，今来鬓已苍。剥苔看篆字，薙草觅书堂。 \n引客登台上，呼童扫树旁。石渠疏拥水，门径劚丛篁。 \n田地潜更主，林园尽废荒。悲凉问耆耋，疆界指垂杨。",
  "dynasty": "唐代",
  "id": 13138,
  "name": "复游浯溪",
  "poet": {
    "desc": "元友让（767—?），号浯溪山客，汝州鲁山(今河南鲁山)人，郡望河南(今河南洛阳)。元结季子。宪宗元和中任宝鼎尉。十三年(818)摄道州长史，路出永州祁阳浯溪，以资请祁阳令豆卢氏修复其父旧居。敬宗宝历元年(825)闲居浯溪。事迹见韦词《修浯溪记》、《金石萃编》卷一〇八。《全唐诗》存诗1首。",
    "id": 1274,
    "name": "元友让",
    "star": 0
  },
  "star": 1,
  "tags": []
}