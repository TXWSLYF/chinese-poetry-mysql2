{
  "content": "婺女星边去，春生即有花。寒关云复雪，古渡草连沙。 \n宿次吴江晚，行侵日徼斜。官传梅福政，县顾赤松家。 \n烧起明山翠，潮回动海霞。清高宜阅此，莫叹近天涯。",
  "dynasty": "唐代",
  "id": 30337,
  "name": "送顾少府之永康",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}