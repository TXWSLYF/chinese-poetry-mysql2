{
  "content": "秋天闻好鸟，惊起出帘帷。却念殊方月，能鸣巳后时。 \n迁乔诚可早，出谷此何迟。顾影惭无对，怀群空所思。 \n凄凉岁欲晚，萧索燕将辞。留听未终曲，弥令心独悲。 \n高飞凭力致，巧啭任天姿。返覆知而静，间关断若遗。 \n花繁上林路，霜落汝川湄。且长凌风翮，乘春自有期。",
  "dynasty": "唐代",
  "id": 5965,
  "name": "汝坟秋同仙州王长史翰闻百舌鸟",
  "poet": {
    "desc": "祖咏 唐代诗人。洛阳（今属河南）人。生卒年不详。少有文名，擅长诗歌创作。与王维友善。王维在济州赠诗云：\"结交二十载，不得一日展。贫病子既深，契阔余不浅。\"（《赠祖三咏》）其流落不遇的情况可知。开元十二年(724)，进士及第，长期未授官。后入仕，又遭迁谪，仕途落拓，后归隐汝水一带。",
    "id": 508,
    "image": "https://raw.githubusercontent.com/hujiaweibujidao/poetry/master/image/image_508.jpg",
    "name": "祖咏",
    "star": 0
  },
  "star": 2,
  "tags": []
}