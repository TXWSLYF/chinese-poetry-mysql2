{
  "content": "南登岳阳楼，北眺长安道。不见升平里，千山树如草。 \n骨肉在南楚，沈忧起常早。白社愁成空，秋芜待谁扫。 \n常闻诗人语，西子不宜老。赖识丹元君，时来语蓬岛。",
  "dynasty": "唐代",
  "id": 32546,
  "name": "登岳阳楼有怀寄座主相公",
  "poet": {
    "desc": "曹邺，字邺之，桂州（桂林）阳朔人，与晚唐著名诗人刘驾、聂夷中、于濆、邵谒、苏拯齐名，而以曹邺才颖最佳。",
    "id": 98,
    "image": "https://raw.githubusercontent.com/hujiaweibujidao/poetry/master/image/image_98.jpg",
    "name": "曹邺",
    "star": 0
  },
  "star": 2,
  "tags": []
}