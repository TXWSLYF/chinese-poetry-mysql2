{
  "content": "病根翻作忆山劳，一雨聊堪浣郁陶。心白未能忘水月， \n眼青独得见秋毫。蝉声晚簇枝枝急，云影晴分片片高。 \n还忆赤松兄弟否，别来应见鹤衣毛。",
  "dynasty": "唐代",
  "id": 45071,
  "name": "荆门病中雨后书怀寄幕中知己",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}