{
  "content": "万般名利不关身，况待山平海变尘。五月波涛争下峡， \n满堂金玉为何人。谩夸浮世青云贵，未尽离杯白发新。 \n谁似雨蓬蓬底客，渚花汀鸟自相亲。",
  "dynasty": "唐代",
  "id": 35627,
  "name": "偶题离亭",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}