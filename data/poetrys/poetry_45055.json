{
  "content": "城里寻常见碧棱，水边朝暮送归僧。数峰云脚垂平地， \n一径松声彻上层。寒涧不生浮世物，阴崖犹积去年冰。 \n此身有底难抛事，时复携筇信步登。",
  "dynasty": "唐代",
  "id": 45055,
  "name": "游谷山寺",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}