{
  "content": "水殿清风玉户开，飞光千点去还来。 \n无风无月长门夜，偏到阶前点绿苔。 \n裴回无烛冷无烟，秋径莎庭入夜天。 \n休向书窗来照字，近来红蜡满歌筵。",
  "dynasty": "唐代",
  "id": 35577,
  "name": "萤二首",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}