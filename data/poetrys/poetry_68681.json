{
  "content": "因有感於孤山，为赋此调 \n一白受春知。独爱老来，疏瘦偏宜。古月黄昏，许松竹相依。晕藓枯搓半折，影浮波、渴龙倒窥。岁华凋谢，水边篱落，雪后忽横枝。 \n百花头上立，且休问、向北开迟。老了何郎，不成便无诗。惟只有、西州倦客，怕说著、西湖旧时。难忘处，放鹤山空人未归。",
  "dynasty": "宋代",
  "id": 68681,
  "name": "尾犯",
  "poet": {
    "id": 0,
    "name": "止禅师",
    "star": 0
  },
  "star": 1,
  "tags": []
}