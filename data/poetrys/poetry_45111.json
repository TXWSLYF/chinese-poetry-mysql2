{
  "content": "北游兵阻复南还，因寄荆州病掩关。日月坐销江上寺， \n清凉魂断剡中山。披缁影迹堪藏拙，出世身心合向闲。 \n多谢扶风大君子，相思时到寂寥间。",
  "dynasty": "唐代",
  "id": 45111,
  "name": "夏日寓居寄友人",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}