{
  "content": "孤客逢春暮，缄情寄旧游。海隅人使远，书到洛阳秋。 \n马卿犹有壁，渔父自无家。想子今何处，扁舟隐荻花。 \n林中观易罢，溪上对鸥闲。楚俗饶辞客，何人最往还。",
  "dynasty": "唐代",
  "id": 8775,
  "name": "答李浣三首",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}