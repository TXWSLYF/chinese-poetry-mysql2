{
  "content": "沅上秋草晚，苍苍尧女祠。无人见精魄，万古寒猿悲。 \n桂水身殁后，椒浆神降时。回云迎赤豹，骤雨飒文狸。 \n受命出炎海，焚香征楚词。乘骢感遗迹，一吊清川湄。",
  "dynasty": "唐代",
  "id": 6076,
  "name": "二妃庙送裴侍御使桂阳",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}