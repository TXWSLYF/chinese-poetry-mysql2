{
  "content": "见说春时，新波涨、二川溶溢。今底事、沙痕犹褪，石渠慳碧。人意不须长作解，兴来便向杯中觅。纵茂从修竹记山阴，千年一。 \n薰吹动，春工毕。桥上景，壶中日。况梅肥笋嫩，雨微鱼出。只恐延英催入觐，不教绿野长均逸。任多情、胡蝶满园飞，狂踪迹。",
  "dynasty": "宋代",
  "id": 56292,
  "name": "满江红",
  "poet": {
    "desc": "赵磻老，字渭师，东平人，作品有《拙庵词》一卷。",
    "id": 1769,
    "name": "赵磻老",
    "star": 0
  },
  "star": 1,
  "tags": []
}