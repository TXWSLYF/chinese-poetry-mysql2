{
  "content": "韩众骑白鹿，西往华山中。玉女千馀人，相随在云空。 \n见我传秘诀，精诚与天通。何意到陵阳，游目送飞鸿。 \n天子昔避狄，与君亦乘骢。拥兵五陵下，长策遏胡戎。 \n时泰解绣衣，脱身若飞蓬。鸾凤翻羽翼，啄粟坐樊笼。 \n海鹤一笑之，思归向辽东。黄山过石柱，巘崿上攒丛。 \n因巢翠玉树，忽见浮丘公。又引王子乔，吹笙舞松风。 \n朗咏紫霞篇，请开蕊珠宫。步纲绕碧落，倚树招青童。 \n何日可携手，遗形入无穷。",
  "dynasty": "唐代",
  "id": 8216,
  "name": "至陵阳山登天柱石，酬韩侍御见招隐黄山",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 1,
  "tags": []
}