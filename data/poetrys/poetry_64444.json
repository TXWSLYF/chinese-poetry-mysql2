{
  "content": "又江南、三月更明朝，便已是南风。拟强驻韶光，狂追柳絮，卧占残红。早向尊前沈醉，莫听五更钟。赢得春工笑，恼杀渠侬。 \n只道春风不改，□年来岁去，柳密花浓。但沈腰潘鬓，无复旧时容。春还是、多情多恨，便不教、绿满洛阳宫。只消得，无情风雨，断送匆匆。",
  "dynasty": "宋代",
  "id": 64444,
  "name": "八声甘州（送春）",
  "poet": {
    "desc": "刘将孙（1257—？）字尚友，庐陵（今江西吉安）人，刘辰翁之子。尝为延平教官、临江书院山长。事迹见《新元史。刘辰翁传》。有《养吾斋集》四十卷，久佚。《四库总目提要》云：“将孙以文名于宋末，濡染家学，颇习父风，故当时有小须之目。”《彊村丛书》辑有《养吾斋诗馀》一卷。",
    "id": 753,
    "image": "https://raw.githubusercontent.com/hujiaweibujidao/poetry/master/image/image_753.jpg",
    "name": "刘将孙",
    "star": 0
  },
  "star": 1,
  "tags": []
}