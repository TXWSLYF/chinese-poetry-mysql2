{
  "content": "芗林有何好，花蕊不惊秋。千章云木，长见密叶翠光流。中有三朝勋旧，早岁辞荣轩冕，归伴赤松游。不羡鸳鸯侣，钟听景阳楼。 \n问向来，麟阁上，凤池头。有谁能继，向来解印似苏州。自是英姿绝俗，非我与时违异，何用衣羊裘。况得长生趣，千岁肯怀忧。",
  "dynasty": "宋代",
  "id": 54102,
  "name": "水调歌头（再用前韵为生日词）",
  "poet": {
    "desc": "杨无咎（1097～1171）字补之，杨一作扬，一说名补之，字无咎。自号逃禅老人、清夷长者、紫阳居士。临江清江（今江西樟树）人，寓居洪州南昌。绘画尤擅墨梅。水墨人物画师法李公麟。书学欧阳询，笔势劲利。今存《逃禅词》一卷，词多题画之作，风格婉丽。生平事迹见《宋史翼》卷三六。",
    "id": 711,
    "image": "https://raw.githubusercontent.com/hujiaweibujidao/poetry/master/image/image_711.jpg",
    "name": "杨无咎",
    "star": 0
  },
  "star": 1,
  "tags": []
}