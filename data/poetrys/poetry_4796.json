{
  "content": "纶綍有成命，旌麾不可攀。湘川朝目断，荆阙夕波还。 \n果枉东瞻唱，兴言夕放闲。携琴仙洞中，置酒灉湖上。 \n芳景恣行乐，谪居忽如忘。聚散本相因，离情自悲怅。 \n鸾翮非常戢，鹏天会昭旷。永怀宛洛游，曾是弹冠望。",
  "dynasty": "唐代",
  "id": 4796,
  "name": "酬燕公出湖见寄",
  "poet": {
    "desc": "赵冬曦，（677－750）[唐]定州鼓城（今河北晋县）人。进士。开元初，累迁中书舍人内供奉，国子祭酒。工正书，景云二年（七一一）褚庆文所撰唐胜业寺双弥勒像碑，为其所书。《唐书本传、金石录》。",
    "id": 1042,
    "name": "赵冬曦",
    "star": 0
  },
  "star": 1,
  "tags": []
}