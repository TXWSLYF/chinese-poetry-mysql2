{
  "content": "风声从臾，云意商量，连朝滕六迟疑。茸帽貂裘，兔园准拟吟诗。红炉旋添兽炭，办金船、羔酒镕脂。问翦水，恁工夫犹未，还待何时。 \n休被梅花争白，好夸奇斗巧，早遍琼枝。彩索金铃，佳人等塑狮儿。怕寒绣帏慵起，梦梨云、说与春知。莫误了，约生猷、船过剡溪。",
  "dynasty": "宋代",
  "id": 63797,
  "name": "声声慢（催雪）",
  "poet": {
    "desc": "王沂孙，字圣与，号碧山、中仙、玉笥山人。会稽（今浙江绍兴）人，年辈大约与张炎相仿，入元后曾任庆元路学正。有《花外集》，又名《碧山乐府》。",
    "id": 421,
    "image": "https://raw.githubusercontent.com/hujiaweibujidao/poetry/master/image/image_421.jpg",
    "name": "王沂孙",
    "star": 0
  },
  "star": 1,
  "tags": []
}