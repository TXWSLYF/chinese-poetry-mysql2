{
  "content": "耿耿抱私戚，寥寥独掩扉。临觞自不饮，况与故人违。 \n故人方琢磨，瑰朗代所稀。宪礼更右职，文翰洒天机。 \n聿来自东山，群彦仰馀辉。谈笑取高第，绾绶即言归。 \n洛都游燕地，千里及芳菲。今朝章台别，杨柳亦依依。 \n云霞未改色，山川犹夕晖。忽复不相见，心思乱霏霏。",
  "dynasty": "唐代",
  "id": 8736,
  "name": "赠别河南李功曹（宏辞登科拜官）",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 4,
  "tags": []
}