{
  "content": "陈遵重交结，田蚡擅豪华。曲台临上路，高轩抵狭斜。 \n赭汗千金马，绣轴五香车。白鹤随飞盖，朱鹭入鸣笳。 \n夏莲开剑水，春桃发绶花。高谈辩飞兔，摛藻握灵蛇。 \n逢恩出毛羽，失路委泥沙。暧暧风烟晚，路长归骑远。 \n日斜青琐第，尘飞金谷苑。危弦促柱奏巴渝， \n遗簪堕珥解罗襦。如何守直道，翻使谷名愚。",
  "dynasty": "唐代",
  "id": 2331,
  "name": "门有车马客",
  "poet": {
    "desc": "永兴县文懿子虞世南，字伯施，汉族，余姚（慈溪市观海卫镇鸣鹤场）人。初唐著名书法家、文学家，政治家。隋炀帝时官起居舍人，唐时历任秘书监、弘文馆学士等。唐太宗称他德行、忠直、博学、文词、书翰为五绝（“世南一人，有出世之才，遂兼五绝。一曰忠谠，二曰友悌，三曰博文，四曰词藻，五曰书翰。”原有诗文集30卷，但早已散失不全。民国时期，张寿镛辑成 《虞秘监集》 4卷，收入 《四明丛书》。",
    "id": 577,
    "image": "https://raw.githubusercontent.com/hujiaweibujidao/poetry/master/image/image_577.jpg",
    "name": "虞世南",
    "star": 0
  },
  "star": 1,
  "tags": []
}