{
  "content": "分影由来恨不同，绿窗孤馆两何穷。荧煌短焰长疑暗， \n零落残花旋委空。几处隔帘愁夜雨，谁家当户怯秋风。 \n莫言明灭无多事，曾比人生一世中。",
  "dynasty": "唐代",
  "id": 39292,
  "name": "咏灯",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 1,
  "tags": []
}