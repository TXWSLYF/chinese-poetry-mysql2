{
  "content": "万里华戎隔，风沙道路秋。新恩明主启，旧好使臣修。 \n旌节随边草，关山见戍楼。俗殊人左衽，地远水西流。 \n日暮冰先合，春深雪未休。无论善长对，博望自封侯。",
  "dynasty": "唐代",
  "id": 13685,
  "name": "奉送崔侍御和蕃",
  "poet": {
    "desc": "耿湋 [唐] （约公元七六三年前后在世），字洪源，河东（今属山西）人，唐代诗人。生卒年及生平均不详，约公元七六三年前后在世，大历十才子之一。登宝应元年进士第，官右拾遗。工诗，与钱起、卢纶、司空曙诸人齐名。湋诗不深琢削，而风格自胜。集三卷，今编诗二卷。",
    "id": 2564,
    "name": "耿湋",
    "star": 0
  },
  "star": 1,
  "tags": []
}