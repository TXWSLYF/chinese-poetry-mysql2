{
  "content": "王师劳近甸，兵食仰诸侯。天子无南顾，元勋在上游。 \n大才生间气，盛业拯横流。风景随摇笔，山川入运筹。 \n羽觞交饯席，旄节对归舟。莺识春深恨，猿知日去愁。 \n别离花寂寂，南北水悠悠。唯有家兼国，终身共所忧。",
  "dynasty": "唐代",
  "id": 6886,
  "name": "湖南使还，留辞辛大夫",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}