{
  "content": "零桂佳山水，荥阳旧自同。经途看不暇，遇境说难穷。 \n叠嶂青时合，澄湘漫处空。舟移明镜里，路入画屏中。 \n岩壑千家接，松萝一径通。渔烟生缥缈，犬吠隔笼葱。 \n戏鸟留馀翠，幽花吝晚红。光翻沙濑日，香散橘园风。 \n信美非吾土，分忧属贱躬。守愚资地僻，恤隐望年丰。 \n且保心能静，那求政必工。课终如免戾，归养洛城东。",
  "dynasty": "唐代",
  "id": 19253,
  "name": "道州途中即事",
  "poet": {
    "desc": "吕温（771～811） 字和叔，又字化光，唐河中（今永济市）人。德宗贞元十四年（798）进士，次年又中博学宏词科，授集贤殿校书郎。贞元十九年（803），得王叔文推荐任左拾遗。贞元二十年夏，以侍御史为入蕃副使，在吐蕃滞留经年。顺宗即位，王叔文用事，他因在蕃中，未能参与“永贞革新”。永贞元年 (805)秋，使还，转户部员外郎。历司封员外郎、刑部郎中。元和三年 (808)秋，因与宰相李吉甫有隙，贬道州刺史，后徙衡州，甚有政声，世称“吕衡州”。",
    "id": 1764,
    "image": "https://raw.githubusercontent.com/hujiaweibujidao/poetry/master/image/image_1764.jpg",
    "name": "吕温",
    "star": 0
  },
  "star": 1,
  "tags": []
}