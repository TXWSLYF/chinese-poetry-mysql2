{
  "content": "翠柏丹崖，碧云深锁神仙府。势盘龙虎。楼观雄中土。 \n我欲停时，又恐斜阳暮。黄尘路。客怀良苦。满目西山雨。",
  "dynasty": "宋代",
  "id": 64727,
  "name": "点绛唇（天圣宫）",
  "poet": {
    "desc": "郭章，字仲达，世居昆山，宋朝人，约与龚明之同时。自幼工於文，游京师太学有声。后守城有功拜官，被荐居帅幕。官至通直郎。卒於京师，年四十馀。事见《中吴纪闻》 卷六。",
    "id": 2315,
    "name": "郭章",
    "star": 0
  },
  "star": 1,
  "tags": []
}