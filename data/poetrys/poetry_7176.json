{
  "content": "山县绕古堞，悠悠快登望。雨馀秋天高，目尽无隐状。 \n绵连滍川回，杳渺鸦路深。彭泽兴不浅，临风动归心。 \n赖兹琴堂暇，傲睨倾菊酒。人和岁已登，从政复何有。 \n远山十里碧，一道衔长云。青霞半落日，混合疑晴曛。 \n渐闻惊栖羽，坐叹清夜月。中欢怆有违，行子念明发。 \n仅能泯宠辱，未免伤别离。江湖不可忘，风雨劳相思。 \n明时当盛才，短伎安所设。何日谢百里，从君汉之澨。",
  "dynasty": "唐代",
  "id": 7176,
  "name": "重阳日陪元鲁山德秀登北城，瞩对新霁，因以赠别",
  "poet": {
    "desc": "萧颖士（717～768年），字茂挺，颍州汝阴（今安徽阜阳）人，郡望南兰陵（今江苏常州）。唐朝文人、名士。萧高才博学，著有《萧茂挺集》。门人共谥“文元先生”。工于书法，长于古籀文体，时人论其“殷、颜、柳、陆，李、萧、邵、赵，以能全其交也。”工古文辞，语言朴实；诗多清凄之言。家富藏书，玄宗时，家居洛阳，已有书数千卷。安禄山谋反后，他把藏书转移到石洞坚壁，独身走山南。其文多已散佚，有《萧梁史话》《游梁新集》及文集10余卷，明人辑录有《萧茂挺文集》1卷，《全唐诗》收其诗20首，收其文2卷。",
    "id": 1131,
    "image": "https://raw.githubusercontent.com/hujiaweibujidao/poetry/master/image/image_1131.jpg",
    "name": "萧颖士",
    "star": 0
  },
  "star": 1,
  "tags": []
}