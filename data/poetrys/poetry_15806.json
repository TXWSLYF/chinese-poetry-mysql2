{
  "content": "世间娶容非娶妇，中庭牡丹胜松树。九衢大道人不行， \n走马奔车逐斜路。斜路行熟直路荒，东西岂是横太行。 \n南楼弹弦北户舞，行人到此多回徨。头白如丝面如茧， \n亦学少年行不返。纵令自解思故乡，轮折蹄穿白日晚。 \n谁将古曲换斜音，回取行人斜路心。",
  "dynasty": "唐代",
  "id": 15806,
  "name": "斜路行",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}