{
  "content": "相期只为话篇章，踏雪曾来宿此房。喧滑尽消城漏滴， \n窗扉初掩岳茶香。旧山春暖生薇蕨，大国尘昏惧杀伤。 \n应有太平时节在，寒宵未卧共思量。",
  "dynasty": "唐代",
  "id": 45090,
  "name": "宿沈彬进士书院",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}