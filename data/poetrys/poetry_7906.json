{
  "content": "一身竟无托，远与孤蓬征。千里失所依，复将落叶并。 \n中途偶良朋，问我将何行。欲献济时策，此心谁见明。 \n君王制六合，海塞无交兵。壮士伏草间，沉忧乱纵横。 \n飘飘不得意，昨发南都城。紫燕枥下嘶，青萍匣中鸣。 \n投躯寄天下，长啸寻豪英。耻学琅琊人，龙蟠事躬耕。 \n富贵吾自取，建功及春荣。我愿执尔手，尔方达我情。 \n相知同一己，岂惟弟与兄。抱子弄白云，琴歌发清声。 \n临别意难尽，各希存令名。",
  "dynasty": "唐代",
  "id": 7906,
  "name": "邺中赠王大（一作邺中王大劝入高凤石门山幽居）",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 2,
  "tags": []
}