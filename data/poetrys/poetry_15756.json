{
  "content": "精卫谁教尔填海，海边石子青磊磊。但得海水作枯池， \n海中鱼龙何所为。口穿岂为空衔石，山中草木无全枝。 \n朝在树头暮海里，飞多羽折时堕水。高山未尽海未平， \n愿我身死子还生。",
  "dynasty": "唐代",
  "id": 15756,
  "name": "精卫词",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}