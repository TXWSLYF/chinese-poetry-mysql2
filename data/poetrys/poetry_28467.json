{
  "content": "天生心识富人侯，将相门中第一流。旗纛早开擒虎帐， \n戈鋋初发斩鲸舟。柳营书号海山暝，菌阁赋诗江树秋。 \n昨夜雨凉今夜月，笙歌应醉最高楼。",
  "dynasty": "唐代",
  "id": 28467,
  "name": "早秋寄刘尚书",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}