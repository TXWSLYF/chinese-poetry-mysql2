{
  "content": "远树连沙静，闲舟入浦迟。 \n帘垂群吏散，苔长讼庭闲。 \n去年曾折处，今日又垂条。 \n早知落处随疏雨，悔得开时顺暖风。 \n千家帘幕春空在，几处楼台月自明。 \n腊雪化为流水去，春风吹出好山来。 \n昔日声尘喧洛下，近年诗句满江南。 \n匝地人家凭槛见，远山秋色卷帘看。 \n蟾宫空手下，泽国更谁来。 \n水国二亲应探榜，龙门三月又伤春。 \n仙鸟却回空说梦，清朝未达自嫌身。 \n失意从他桃李春，嵩阳经过歇行尘。 \n云僧不见城中事，问是今年第几人。 \n因逢日者教重应，忍被云僧劝却归。",
  "dynasty": "唐代",
  "id": 40615,
  "name": "句",
  "poet": {
    "desc": "孟宾于，字国仪，号玉峰叟（《江南野录》卷八），连州（今属广东）人。后晋天福九年（九四四）进士（王禹称《孟水部诗集序》）。曾受孟氏辟，为零陵从事。南唐时，授丰城簿，迁淦阳令。宋太宗太平兴国中，归老连上（《诗话总龟》前集卷五引《雅言系述》）。年八十三卒。有《金鳖集》，已佚。《南唐书》卷二三有传。",
    "id": 751,
    "name": "孟宾于",
    "star": 0
  },
  "star": 1,
  "tags": []
}