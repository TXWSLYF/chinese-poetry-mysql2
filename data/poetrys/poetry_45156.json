{
  "content": "热烟疏竹古原西，日日乘凉此杖藜。闲处雨声随霹雳， \n旱田人望隔虹霓。蝉依独树干吟苦，鸟忆平川渴过齐。 \n别有相招好泉石，瑞花瑶草尽堪携。",
  "dynasty": "唐代",
  "id": 45156,
  "name": "夏日原西避暑寄吟友",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}