{
  "content": "行人惜寸景，系马暂留欢。昨日辞小沛，何时到长安。 \n乡中饮酒礼，客里行路难。清洛云鸿度，故关风日寒。 \n维将道可乐，不念身无官。生事东山远，田园芳岁阑。 \n东归余谢病，西去子加餐。宋伯非徒尔，明时正可干。 \n躬耕守贫贱，失计在林端。宿昔奉颜色，惭无双玉盘。",
  "dynasty": "唐代",
  "id": 5995,
  "name": "崔五宅送刘跂入京",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}