{
  "content": "韦门旌旧德，班氏业前书。谪去因丞相，归来为婕妤。 \n周原乌相冢，越岭雁随车。冥漠辞昭代，空怜赋子虚。 \n绿车随帝子，青琐翊宸机。昔枉朝歌骑，今虚夕拜闱。 \n柳河凄挽曲，薤露湿灵衣。一厝穷泉闭，双鸾遂不飞。",
  "dynasty": "唐代",
  "id": 3033,
  "name": "故赵王属赠黄门侍郎上官公挽词二首",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 2,
  "tags": []
}