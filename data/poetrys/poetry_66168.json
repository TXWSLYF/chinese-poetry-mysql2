{
  "content": "本是瑶台月里仙。笑麾鸾鹤住人间。蟠桃一熟三千岁，剩对春风日月闲。 \n缡绶结，彩衣斑。孙枝相应傍门阑。年年同上长生酒，得见沧溟几度干。",
  "dynasty": "宋代",
  "id": 66168,
  "name": "鹧鸪天（时夫人寿）",
  "poet": {
    "desc": "敦礼，河北人。字仲由，本通州静海人，居溧阳。与弟敦诗同登绍兴三十年（1160）进士。历江宁尉、平江府教授、江东安抚司干官、诸王宫大小学教授。淳熙八年（1181）卒，官至宣教郎。有宫教集。爱溧阳山水，买田筑室居焉。其著作《刍言》编凡分三卷：上卷言政，中卷言行，下卷言学。",
    "id": 1060,
    "name": "崔敦礼",
    "star": 0
  },
  "star": 1,
  "tags": []
}