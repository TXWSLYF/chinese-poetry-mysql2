{
  "content": "丝管清且哀，一曲倾一杯。气将然诺重，心向友朋开。 \n古木无生意，寒云若死灰。赠君芳杜草，为植建章台。 \n缙云连省阁，沟水遽西东。然诺心犹在，荣华岁不同。 \n孤城临楚塞，远树入秦宫。谁念三千里，江潭一老翁。",
  "dynasty": "唐代",
  "id": 4352,
  "name": "岳州宴别潭州王熊二首",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}