{
  "content": "秋来缘树复缘墙，怕共平芜一例荒。颜色不能随地变， \n风流唯解逐人香。烟含细叶交加碧，露拆寒英次第黄。 \n深谢栽培与知赏，但惭终岁待重阳。",
  "dynasty": "唐代",
  "id": 34793,
  "name": "刘员外寄移菊",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 2,
  "tags": []
}