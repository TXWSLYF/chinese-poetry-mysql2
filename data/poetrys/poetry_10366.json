{
  "content": "双燕碌碌飞入屋，屋中老人喜燕归，裴回绕我床头飞。 \n去年为尔逐黄雀，雨多屋漏泥土落。尔莫厌老翁茅屋低， \n梁头作窠梁下栖。尔不见东家黄鷇鸣啧啧， \n蛇盘瓦沟鼠穿壁。豪家大屋尔莫居，骄儿少妇采尔雏。 \n井旁写水泥自足，衔泥上屋随尔欲。",
  "dynasty": "唐代",
  "id": 10366,
  "name": "燕衔泥",
  "poet": {
    "desc": "冯著（生卒年不详），字不详，河间（今河北省沧州市境内）人，中唐诗人，约生于735—740年之间。韦应物为其友。曾应广州刺史李勉之邀入幕为录事，后不知所终。全唐诗收录有冯著写的诗四首。韦应物赠冯著的诗今存四首。",
    "id": 2948,
    "name": "冯著",
    "star": 0
  },
  "star": 1,
  "tags": []
}