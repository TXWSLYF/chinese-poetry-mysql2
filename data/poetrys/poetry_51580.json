{
  "content": "秀岭寒青，冷泉凌乱催秋意。佩环声里。无限真珠碎。 \n叹我平生，识尽闲滋味。来闲地。为君一醉。万事浮云外。",
  "dynasty": "宋代",
  "id": 51580,
  "name": "点绛唇（武都静林寺妙峰亭席上作。假山前引水，激起数尺）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}