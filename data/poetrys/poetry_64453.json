{
  "content": "明霞回雨霁秋空。笑难逢。步城东。直上翠微，客有可人同。回首向来轻节序，筋力异，心犹在，愧鬓蓬。 \n悲年冉冉江滚滚。骑台平，蒋陵冷。天高年晚，山河险，烟雾冥濛。一幅乌纱，闲著傲西风。古往今来只如此，便潦倒，渺乾坤，醉眼中。",
  "dynasty": "宋代",
  "id": 64453,
  "name": "江城梅花引（登高）",
  "poet": {
    "desc": "刘将孙（1257—？）字尚友，庐陵（今江西吉安）人，刘辰翁之子。尝为延平教官、临江书院山长。事迹见《新元史。刘辰翁传》。有《养吾斋集》四十卷，久佚。《四库总目提要》云：“将孙以文名于宋末，濡染家学，颇习父风，故当时有小须之目。”《彊村丛书》辑有《养吾斋诗馀》一卷。",
    "id": 753,
    "image": "https://raw.githubusercontent.com/hujiaweibujidao/poetry/master/image/image_753.jpg",
    "name": "刘将孙",
    "star": 0
  },
  "star": 1,
  "tags": []
}