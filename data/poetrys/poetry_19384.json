{
  "content": "本末一相返，漂浮不还真。山野多馁士，市井无饥人。 \n虎豹忌当道，糜鹿知藏身。奈何贪竞者，日与患害亲。 \n颜貌岁岁改，利心朝朝新。孰知富生祸，取富不取贫。 \n宝玉忌出璞，出璞先为尘。松柏忌出山，出山先为薪。 \n君子隐石壁，道书为我邻。寝兴思其义，澹泊味始真。 \n陶公自放归，尚平去有依。草木择地生，禽鸟顺性飞。 \n青青与冥冥，所保各不违。",
  "dynasty": "唐代",
  "id": 19384,
  "name": "隐士",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 1,
  "tags": []
}