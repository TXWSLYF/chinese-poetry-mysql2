{
  "content": "明月清风，良宵会同。星河易翻，欢娱不终。 \n绿樽翠杓，为君斟酌。今夕不饮，何时欢乐。 \n杨柳杨柳，袅袅随风急。西楼美人春梦长， \n绣帘斜卷千条入。 \n玉户金缸，愿陪君王。邯郸宫中，金石丝簧。 \n卫女秦娥，左右成行。纨缟缤纷，翠眉红妆。 \n王欢顾盼，为王歌舞。愿得君欢，常无灾苦。",
  "dynasty": "唐代",
  "id": 46020,
  "name": "空馆夜歌",
  "poet": {
    "id": 0,
    "name": "夷陵女郎",
    "star": 0
  },
  "star": 1,
  "tags": []
}