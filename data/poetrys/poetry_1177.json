{
  "content": "紫陌金堤映绮罗，游人处处动离歌。阴移古戍迷荒草， \n花带残阳落远波。台上少年吹白雪，楼中思妇敛青蛾。 \n殷勤攀折赠行客，此去关山雨雪多。",
  "dynasty": "唐代",
  "id": 1177,
  "name": "横吹曲辞。折杨柳",
  "poet": {
    "desc": "翁绶，[唐]（约公元八七七年前后在世）字里、生卒年均不详，约唐僖宗乾符中前后在世。工诗，多作近体。咸通六年，（公元八六五年）举进士第。名不甚显，不知所终。全唐诗录有他的诗八首，辛文房评曰“工诗，多近体，变古乐府，音韵虽响，风骨憔悴，真晚唐之移习也”（《唐才子传》）",
    "id": 2161,
    "name": "翁绶",
    "star": 0
  },
  "star": 1,
  "tags": []
}