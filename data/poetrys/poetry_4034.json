{
  "content": "玉洞幽寻更是天，朱霞绿景镇韶年。飞花藉藉迷行路， \n啭鸟遥遥作管弦。雾隐长林成翠幄，风吹细雨即虹泉。 \n此中碧酒恒参圣，浪道昆山别有仙。",
  "dynasty": "唐代",
  "id": 4034,
  "name": "奉和圣制夏日游石淙山",
  "poet": {
    "desc": "薛曜，字异华，祖籍蒲州汾阴（今山西万荣）人，世代为儒雅之家，以文学知名。官正谏大夫（谏议大夫）。有集二十卷，今存诗五首（《全唐诗》收录五首，但实际可查现存共八首）。",
    "id": 2174,
    "image": "https://raw.githubusercontent.com/hujiaweibujidao/poetry/master/image/image_2174.jpg",
    "name": "薛曜",
    "star": 0
  },
  "star": 2,
  "tags": []
}