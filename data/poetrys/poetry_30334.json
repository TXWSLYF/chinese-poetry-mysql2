{
  "content": "君将海月珮，赠之光我行。见知言不浅，怀报意非轻。 \n反照临岐思，中年未达情。河梁人送别，秋汉雁相鸣。 \n衰柳摇边吹，寒云冒古城。西游还献赋，应许托平生。",
  "dynasty": "唐代",
  "id": 30334,
  "name": "答太原从军杨员外送别",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}