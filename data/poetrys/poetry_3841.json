{
  "content": "恻矣南邻问，冥然东岱幽。里閈宁相杵，朝叹忽迁舟。 \n君心惟伯仲，吾人复款游。对连时亦早，交喜岁才周。 \n序发扶阳赠，文因司寇酬。讵期危露尽，相续逝川流。 \n卧疾无三吊，居闲有百忧。振风吟鼓夕，明月照帷秋。 \n藓驳题诗馆，杨疏奏伎楼。共将歌笑叹，转为弟兄留。 \n感物存如梦，观生去若浮。余非忘情者，雪涕报林丘。",
  "dynasty": "唐代",
  "id": 3841,
  "name": "夜闻故梓州韦使君明当引绋感而成章",
  "poet": {
    "desc": "苏颋（670年－727年），字廷硕，京兆武功（今陕西武功）人，唐代政治家、文学家，左仆射苏瑰之子。苏颋进士出身，历任乌程尉、左司御率府胄曹参军、监察御史、给事中、中书舍人、太常少卿、工部侍郎、中书侍郎，袭爵许国公，后与宋璟一同拜相，担任同平章事。苏颋是初盛唐之交时著名文士，与燕国公张说齐名，并称“燕许大手笔”。他任相四年，以礼部尚书罢相，后出任益州长史。727年（开元十五年），苏颋病逝，追赠尚书右丞相，赐谥文宪。",
    "id": 1200,
    "name": "苏颋",
    "star": 0
  },
  "star": 1,
  "tags": []
}