{
  "content": "掌运职既大，摧邪名更雄。鹏飞簸曲云，鹗怒生直风。 \n投彼霜雪令，翦除荆棘丛。楚仓倾向西，吴米发自东。 \n帆影咽河口，车声聋关中。尧知才策高，人喜道路通。 \n皆经内史力，继得酂侯功。莱子真为少，相如未免穷。 \n衣花野菡萏，书叶山梧桐。不是宗匠心，谁怜久栖蓬。",
  "dynasty": "唐代",
  "id": 19530,
  "name": "赠转运陆中丞",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 1,
  "tags": []
}