{
  "content": "夜雨山草滋，爽籁生古木。闲吟竹仙偈，清于嚼金玉。 \n蟋蟀啼坏墙，苟免悲局促。道人优昙花，迢迢远山绿。 \n果熟无低枝，芳香入屏帷。故人久不来，萱草何离离。 \n苦吟斋貌减，更被杉风吹。独赖湖上翁，时为烹露葵。 \n红藕映嘉鲂，澄池照孤坐。池痕放文彩，雨气增慵堕。 \n山翁寄术药，幸得秋病可。终召十七人，云中备香火。 \n清气生沧洲，残云落林薮。放鹤久不归，不知更归否。 \n支策到江湄，江皋木叶飞。自怜为客远，还如鹊绕枝。 \n南枝复北枝，玉露沾毛衣。",
  "dynasty": "唐代",
  "id": 43975,
  "name": "闲居拟齐梁四首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}