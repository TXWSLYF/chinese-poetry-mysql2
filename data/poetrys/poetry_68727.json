{
  "content": "贺白文章，英卫规模，簪缨世家。更襟怀，芳润光风齐月，笔端奇伟，春藻天葩。课最严城，升班清禁，蔽芾棠阴人竞夸。争知道，富恩波衮衮，万顷无涯。 \n清辉庭桂方花。映潋滟仙杯浮紫霞。庆云龙风虎，明良际会，鸿勋骏业，重叠辉华。寿挹南峰，福迎庐水，未羡还丹九转砂。从此去，看腰黄眼赤，迤逦堤沙。",
  "dynasty": "宋代",
  "id": 68727,
  "name": "沁园春（寿太守李宗丞）",
  "poet": {
    "id": 0,
    "name": "赵通判",
    "star": 0
  },
  "star": 1,
  "tags": []
}