{
  "content": "吴门顾子予早闻，风貌真古谁似君。人中黄宪与颜子， \n物表孤高将片云。性背时人高且逸，平生好古无俦匹。 \n醉书在箧称绝伦，神画开厨怕飞出。谢氏檀郎亦可俦， \n道情还似我家流。安贫日日读书坐，不见将名干五侯。 \n知君别业长洲外，欲行秋田循畎浍。门前便取觳觫乘， \n腰上还将鹿卢佩。禅子有情非世情，御荈贡馀聊赠行。 \n满道喧喧遇君别，争窥玉润与冰清。",
  "dynasty": "唐代",
  "id": 43787,
  "name": "送顾处士歌",
  "poet": {
    "desc": "僧皎然（730-799），俗姓谢，字清昼，湖州（浙江吴兴）人，是中国山水诗创始人谢灵运的十世孙，唐代著名诗人、茶僧，吴兴杼山妙喜寺主持，在文学、佛学、茶学等方面颇有造诣。与颜真卿、灵澈、陆羽等和诗，现存皎然470首诗。多为送别酬答之作。情调闲适，语言简淡。皎然的诗歌理论著作《诗式》。",
    "id": 392,
    "image": "https://raw.githubusercontent.com/hujiaweibujidao/poetry/master/image/image_392.jpg",
    "name": "皎然",
    "star": 0
  },
  "star": 1,
  "tags": []
}