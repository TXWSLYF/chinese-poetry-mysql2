{
  "content": "谁道他乡异故乡。泉江风物似湄湘。钗头缀糁萸偏紫，杯面浮金菊倍黄。 \n今共古，几重阳。休将往事更平章。舞衫歌扇姑随分，又得掀髯笑一场。",
  "dynasty": "宋代",
  "id": 59486,
  "name": "鹧鸪天（甲子重阳）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}