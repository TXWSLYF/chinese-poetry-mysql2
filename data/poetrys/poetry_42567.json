{
  "content": "海上风雨来，掀轰杂飞电。登楼一凭槛，满眼蛟龙战。 ——陆龟蒙 \n须臾造化惨，倏忽堪舆变。万户响戈鋋，千家披组练。 ——皮日休 \n群飞抛轮石，杂下攻城箭。点急似摧胸，行斜如中面。 ——陆龟蒙 \n细洒魂空冷，横飘目能眩。垂檐珂珮喧，zh瓦珠玑溅。 ——皮日休 \n无言九陔远，瞬息驰应遍。密处正垂縆，微时又悬线。 ——陆龟蒙 \n写作玉界破，吹为羽林旋。翻伤列缺劳，却怕丰隆倦。 ——皮日休 \n遥瞻山露色，渐觉云成片。远树欲鸣蝉，深檐尚藏燕。 ——陆龟蒙 \n残雷隐辚尽，反照依微见。天光洁似磨，湖彩熟于练。 ——皮日休 \n疏帆逗前渚，晚磬分凉殿。接思强挥毫，窥词几焚研。 ——陆龟蒙 \n佶栗乌皮几，轻明白羽扇。毕景好疏吟，馀凉可清宴。 ——皮日休 \n君携下高磴，僧引还深院。驳藓净铺筵，低松湿垂鬋. ——陆龟蒙 \n斋明乍虚豁，林霁逾葱蒨.早晚重登临，欲去多离恋。 ——皮日休",
  "dynasty": "唐代",
  "id": 42567,
  "name": "开元寺楼看雨联句",
  "poet": {
    "desc": "陆龟蒙（？～公元881年），唐代农学家、文学家，字鲁望，别号天随子、江湖散人、甫里先生，江苏吴县人。曾任湖州、苏州刺史幕僚，后隐居松江甫里，编著有《甫里先生文集》等。 他的小品文主要收在《笠泽丛书》中，现实针对性强，议论也颇精切，如《野庙碑》、《记稻鼠》等。陆龟蒙与皮日休交友，世称“皮陆”，诗以写景咏物为多。",
    "id": 335,
    "image": "https://raw.githubusercontent.com/hujiaweibujidao/poetry/master/image/image_335.jpg",
    "name": "陆龟蒙",
    "star": 0
  },
  "star": 1,
  "tags": []
}