{
  "content": "高眠当圣代，云鸟未为孤。天子征不起，闲人亲得无。 \n猿猱狂欲坠，水石怪难图。寂寞荒斋外，松杉相倚枯。",
  "dynasty": "唐代",
  "id": 44622,
  "name": "经费征君旧居",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}