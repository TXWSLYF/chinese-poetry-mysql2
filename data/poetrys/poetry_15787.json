{
  "content": "河边独自看星宿，夜织天丝难接续。\n抛梭振镊动明珰，为有秋期眠不足。\n遥愁今夜河水隔，龙驾车辕鹊填石。\n流苏翠帐星渚间，环佩无声灯寂寂。\n两情缠绵忽如故。复畏秋风生晓路。\n幸回郎意且斯须，一年中别今始初。\n明星未出少停车。",
  "dynasty": "唐代",
  "fanyi": "注释\n\n星宿：指列星。\n天丝：仙女纺织用的丝线。\n明珰：用以泛指珠玉。\n车辕：车前驾牲畜的两根直木。\n斯须：须臾；片刻。",
  "id": 15787,
  "name": "七夕曲",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 9,
  "tags": [
    "七夕节",
    "怀念"
  ]
}