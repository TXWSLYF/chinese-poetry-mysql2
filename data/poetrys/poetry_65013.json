{
  "content": "雨洗红尘，云迷翠麓，小车难去。凄凉感慨，未有今年春暮。想曲江水边丽人，影沉香歇谁为主。但兔葵燕麦，风前摇荡，径花成土。 \n空被多情苦。庆会难逢，少年几许。纷纷沸鼎，负了青阳百五。待何时、重享太平，典衣贳洒相尔汝。算兰亭、有此欢娱，又却悲今古。",
  "dynasty": "宋代",
  "id": 65013,
  "name": "锁窗寒",
  "poet": {
    "desc": "程先，宋朝词人，代表作品《锁窗寒》。",
    "id": 1108,
    "name": "程先",
    "star": 0
  },
  "star": 2,
  "tags": []
}