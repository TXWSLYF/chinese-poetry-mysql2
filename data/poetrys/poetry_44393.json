{
  "content": "器琢仙珪美有馀，席珍国宝比难如。衔花乳燕看调瑟， \n衣锦佳人侍读书。荀氏门风龙变化，谢家庭树玉扶疏。 \n即期寰海隆平日，归佐吾皇侍玉除。 \n益友相随益自强，趋庭问礼日昭彰。袍新宫锦千人目， \n马骏桃花一巷香。偏爱曾颜终必及，或如韩白亦无妨。 \n八龙三虎森如也，万古千秋瑞圣唐。 \n具体而微太少年，凤毛五色带非烟。倚天长剑看无敌， \n绕树号猿已应弦。接士开襟清圣熟，分题得句落花前。 \n即应出将传家法，圣泽恩波浩浩然。",
  "dynasty": "唐代",
  "id": 44393,
  "name": "少监三首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 3,
  "tags": []
}