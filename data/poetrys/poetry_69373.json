{
  "content": "初日照林莽，积霭生庭闱。\n长跪拜慈母，有泪不敢垂；\n“连年客道路，儿生未远离；\n力学既苦晚，可复无常师？\n负籍出门去，白日东西驰；\n远游幸有方，母心休念之。\n儿食有齑粉，母毋念儿饥；\n儿服有敝裘，母毋念儿衣。\n倚闾勿盼望，岁暮儿当归。”\n俯首听儿言，丁宁语儿知。\n小妹不解事，视母为笑唬。\n新妇亦善愁，含泪无言词。\n繁忧未能语，匪但离别悲。\n父车既已驾，我复行迟迟。\n岂无寸草心，珍重三春晖。\n仰看林间乌，绕树哑哑飞。",
  "dynasty": "清代",
  "id": 69373,
  "name": "远游（二首选一）",
  "poet": {
    "desc": "蒋士铨（1725—1784）清代戏曲家，文学家。字心馀、苕生，号藏园，又号清容居士，晚号定甫。铅山（今属江西）人。乾隆二十二年进士，官翰林院编修。乾隆二十九年辞官后主持蕺山、崇文、安定三书院讲席。精通戏曲，工诗古文，与袁枚、赵翼合称江右三大家。士铨所著《忠雅堂诗集》存诗二千五百六十九首，存于稿本的未刊诗达数千首，其戏曲创作存《红雪楼九种曲》等四十九种。",
    "id": 189,
    "image": "https://raw.githubusercontent.com/hujiaweibujidao/poetry/master/image/image_189.jpg",
    "name": "蒋士铨",
    "star": 0
  },
  "star": 1,
  "tags": []
}