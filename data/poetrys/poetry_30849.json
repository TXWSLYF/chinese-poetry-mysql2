{
  "content": "汉之广兮，风波四起。虽有风波，不如蹄涔之水。 \n蹄涔之水，不为下国而倾天子。汉之深兮，其堤莫量。 \n虽云莫量，不如行潦之汪。行潦之汪，不为下国而溺天王。 \n汉之美者曰鲂。吾虽饥不食其鲂，恐污吾之饥肠。",
  "dynasty": "唐代",
  "id": 30849,
  "name": "责汉水辞",
  "poet": {
    "desc": "李善夷，唐朝时期诗人，与诗人李群玉同时，后来被贬官到沣阳。留有诗作二首。",
    "id": 2631,
    "name": "李善夷",
    "star": 0
  },
  "star": 1,
  "tags": []
}