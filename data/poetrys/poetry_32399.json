{
  "content": "四朝忧国鬓如丝，龙马精神海鹤姿。天上玉书传诏夜， \n阵前金甲受降时。曾经庾亮三秋月，下尽羊昙两路棋。 \n惆怅旧堂扃绿野，夕阳无限鸟飞迟。",
  "dynasty": "唐代",
  "id": 32399,
  "name": "上裴晋公",
  "poet": {
    "desc": "李郢，字楚望，长安人。大中十年，第进士，官终侍御史。诗作多写景状物，风格以老练沉郁为主。代表作有《南池》、《阳羡春歌》、《茶山贡焙歌》、《园居》、《中元夜》、《晚泊松江驿》、《七夕》、《江亭晚望》、《孔雀》、《画鼓》、《晓井》等，其中以《南池》流传最广。",
    "id": 824,
    "name": "李郢",
    "star": 0
  },
  "star": 1,
  "tags": []
}