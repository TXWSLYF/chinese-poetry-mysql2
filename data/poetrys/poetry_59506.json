{
  "content": "十桂胜如五柳，九秋赛过三春。蓬蓬金粟吐奇芬。自有天然风韵。 \n休羡一枝高折，尽教十里遥闻。尊前若有似花人。乞与些儿插鬓。",
  "dynasty": "宋代",
  "id": 59506,
  "name": "西江月",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}