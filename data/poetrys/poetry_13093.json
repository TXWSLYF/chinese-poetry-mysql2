{
  "content": "日月东西行，寒暑冬夏易。阴阳无停机，造化渺莫测。 \n开目为晨光，闭目为夜色。一开复一闭，明晦无休息。 \n居然六合外，旷哉天地德。天地且不言，世人浪喧喧。 \n毒蜂成一窠，高挂恶木枝。行人百步外，目断魂亦飞。 \n长安大道边，挟弹谁家儿。右手持金丸，引满无所疑。 \n一中纷下来，势若风雨随。身如万箭攒，宛转迷所之。 \n徒有疾恶心，奈何不知几。 \n养蚕为素丝，叶尽蚕不老。倾筐对空林，此意向谁道。 \n一女不得织，万夫受其寒。一夫不得意，四海行路难。 \n祸亦不在大，福亦不在先。世路险孟门，吾徒当勉旃。",
  "dynasty": "唐代",
  "id": 13093,
  "name": "变律（本十九首，今存三首）",
  "poet": {
    "desc": "苏涣，约唐代宗大历初前后在世（即约公元七六六年前后在世）生卒年均不详。年少时为盗，狂放任侠，后折节读书，公元764年（唐代宗广德二年），成为进士，累迁侍御史。。他善作诗，《全唐诗》今存其诗作四首。",
    "id": 3003,
    "image": "https://raw.githubusercontent.com/hujiaweibujidao/poetry/master/image/image_3003.jpg",
    "name": "苏涣",
    "star": 0
  },
  "star": 1,
  "tags": []
}