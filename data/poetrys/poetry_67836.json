{
  "content": "影摇波动。晓日浮华栋。庆麟绂，征兰梦。绿擎龟叶小，红拂莲腮重。帘幕外，半天仙驭来飞鞚。 \n两两骖鸾凤。□鹤窣珠衣纵。香雾散，祥云拥。口传金母信，酒为麻姑送。休惜醉，与君更下蟠桃种。",
  "dynasty": "宋代",
  "id": 67836,
  "name": "千秋岁",
  "poet": {
    "desc": "高伯达，宋朝人，著有《汉宫春》（寿张安国舍人），《千秋岁》，《鹧鸪天》。",
    "id": 3068,
    "name": "高伯达",
    "star": 0
  },
  "star": 1,
  "tags": []
}