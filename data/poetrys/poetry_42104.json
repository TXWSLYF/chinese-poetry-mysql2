{
  "content": "千岩万壑与云连，放出雕笼任自然。叶洒惊风啼暮雨， \n月凝残雪饮流泉。临岐莫似三声日，避射须依绕树年。 \n应解感恩寻太守，攀萝时复到楼前。",
  "dynasty": "唐代",
  "id": 42104,
  "name": "郡城放猿献卫使君",
  "poet": {
    "desc": "易思，一作易偲。袁州（今江西宜春）人。登进士第。懿宗咸通初年，作诗献袁州刺史卫景温。事迹据《正德袁州府志》",
    "id": 2990,
    "name": "易思",
    "star": 0
  },
  "star": 1,
  "tags": []
}