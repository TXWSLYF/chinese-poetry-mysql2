{
  "content": "生平多交友，常恨会遇稀。\n每念相笑语，昨是今或非。\n重惜向时游，出处苦乖违。\n从今傥有酒，莫问梨粟微。\n前夕呼我饮，遣奴来扣扉。\n暗犯风雪往，醉脱冠服归。\n夜来新霁月，清吐万里辉。\n刘郎戴幅巾，江叟披褐衣。\n相过无百步，谁虞窃诃讥。\n三家苦循环，但知具甘肥。",
  "dynasty": "宋代",
  "id": 73028,
  "name": "答中上人卷",
  "poet": {
    "desc": "梅尧臣（1002～1060）字圣俞，世称宛陵先生，北宋著名现实主义诗人。汉族，宣州宣城（今属安徽）人。宣城古称宛陵，世称宛陵先生。初试不第，以荫补河南主簿。50岁后，于皇祐三年（1051）始得宋仁宗召试，赐同进士出身，为太常博士。以欧阳修荐，为国子监直讲，累迁尚书都官员外郎，故世称“梅直讲”、“梅都官”。曾参与编撰《新唐书》，并为《孙子兵法》作注，所注为孙子十家著（或十一家著）之一。有《宛陵先生集》60卷，有《四部丛刊》影明刊本等。词存二首。",
    "id": 131,
    "image": "https://raw.githubusercontent.com/hujiaweibujidao/poetry/master/image/image_131.jpg",
    "name": "梅尧臣",
    "star": 0
  },
  "star": 4,
  "tags": []
}