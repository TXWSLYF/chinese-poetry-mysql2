{
  "content": "昔公怜我直，比之秋竹竿。秋来苦相忆，种竹厅前看。 \n失地颜色改，伤根枝叶残。清风犹淅淅，高节空团团。 \n鸣蝉聒暮景，跳蛙集幽阑。尘土复昼夜，梢云良独难。 \n丹丘信云远，安得临仙坛。瘴江冬草绿，何人惊岁寒。 \n可怜亭亭干，一一青琅玕.孤凤竟不至，坐伤时节阑。",
  "dynasty": "唐代",
  "id": 20548,
  "name": "种竹",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}