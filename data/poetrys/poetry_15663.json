{
  "content": "才子浮生促，泉台此路赊。官卑杨执戟，年少贾长沙。 \n人去门栖鵩，灾成酒误蛇。唯馀封禅草，留在茂陵家。",
  "dynasty": "唐代",
  "id": 15663,
  "name": "伤李端",
  "poet": {
    "desc": "卫象，唐诗人。贞元初任长林令。后佐荆南幕，检校侍御史。与李端、司空曙友善。《全唐诗》存其诗二首。生平事迹见《元和姓纂》卷八、《酉阳杂俎》卷一二、《唐诗纪事》卷四三。",
    "id": 3088,
    "name": "卫象",
    "star": 0
  },
  "star": 1,
  "tags": []
}