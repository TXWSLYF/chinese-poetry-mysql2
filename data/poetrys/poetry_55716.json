{
  "content": "春太早。十二玉楼初晓。半额试妆深院悄。相逢何草草。 \n临水幽香缥缈。彷佛淡妆窥照。恰值日边人未到。纷纷萦古道。",
  "dynasty": "宋代",
  "id": 55716,
  "name": "谒金门",
  "poet": {
    "desc": "约公元一一六二年前后在世字、里、生卒年均不详，约宋高宗绍兴末前后在世。绍兴中，尝上书乞召试贤良。著有梅词二卷，《花庵词选》行于世。",
    "id": 1940,
    "name": "朱雍",
    "star": 0
  },
  "star": 1,
  "tags": []
}