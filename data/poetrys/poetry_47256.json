{
  "content": "漠漠秋云澹，红藕香侵槛。枕倚小山屏，金铺向晚扃¤ \n睡起横波慢，独望情何限。衰柳数声蝉，魂销似去年。 \n岸柳垂金线，雨晴莺百转。家住绿杨边，往来多少年¤ \n马嘶芳草远，高楼帘半卷。敛袖翠蛾攒，相逢尔许难。",
  "dynasty": "唐代",
  "id": 47256,
  "name": "醉公子",
  "poet": {
    "desc": "顾敻，五代词人。生卒年、籍贯及字号均不详。前蜀王建通正(916)时，以小臣给事内廷，见秃鹫翔摩诃池上，作诗刺之，几遭不测之祸。后擢茂州刺史。入后蜀，累官至太尉。顾夐能诗善词。 《花间集》收其词55首，全部写男女艳情。",
    "id": 314,
    "name": "顾夐",
    "star": 0
  },
  "star": 1,
  "tags": []
}