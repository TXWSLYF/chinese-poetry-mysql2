{
  "content": "玉立佳人，韵不减、吴苏小。赋深情、华年韵妙。叠鼓新歌，最能作、江南调。缥缈。似阳台。娇云弄晓。 \n有客临风，梦后拟、池塘草。竟装怀、□愁多少。绿绮芳尊，映花月、东山道。正要。个卿卿、嫣然一笑。",
  "dynasty": "宋代",
  "id": 50623,
  "name": "惜奴娇",
  "poet": {
    "desc": "贺铸(1052～1125) 北宋词人。字方回，号庆湖遗老。汉族，卫州（今河南卫辉）人。宋太祖贺皇后族孙，所娶亦宗室之女。自称远祖本居山阴，是唐贺知章后裔，以知章居庆湖（即镜湖），故自号庆湖遗老。",
    "id": 399,
    "image": "https://raw.githubusercontent.com/hujiaweibujidao/poetry/master/image/image_399.jpg",
    "name": "贺铸",
    "star": 0
  },
  "star": 4,
  "tags": []
}