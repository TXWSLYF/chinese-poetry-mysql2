{
  "content": "峨峨商岭采芝人，雪顶霜髯虎豹茵。 \n山酒一卮歌一曲，汉家天子忌功臣。 \n避秦安汉出蓝关，松桂花阴满旧山。 \n自是无人有归意，白云常在水潺潺。",
  "dynasty": "唐代",
  "id": 28529,
  "name": "题四老庙二首（一作重经四皓庙）",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}