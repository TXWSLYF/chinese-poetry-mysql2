{
  "content": "风已清，月朗琴复明。掩抑悲千态，殷勤是一声。 \n歌宛转，宛转和更长。愿为双鸿鹄，比翼共翱翔。 \n日已暮，长檐鸟应度。此时望君君不来， \n此时思君君不顾。歌宛转，宛转那能异栖宿。 \n愿为形与影，出入恒相逐。",
  "dynasty": "唐代",
  "id": 3150,
  "name": "拟古神女宛转歌二首（一作郎大家诗）",
  "poet": {
    "desc": "崔液，定州安喜（今河北定县）人。字润甫，乳名海子。生年不详，约卒于唐玄宗先天二年（713）。唐代状元。及第时间无考。约在先天元年（712）以前某年。",
    "id": 631,
    "name": "崔液",
    "star": 0
  },
  "star": 2,
  "tags": []
}