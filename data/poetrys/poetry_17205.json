{
  "content": "家人强进酒，酒后能忘情。持杯未饮时，众感纷已盈。 \n明月照我房，庭柯振秋声。空庭白露下，枕席凉风生。 \n所思万里馀，水阔山纵横。佳期凭梦想，未晓愁鸡鸣。 \n愿将一心人，当年欢乐平。长筵映玉俎，素手弹秦筝。 \nfT睇呈巧笑，惠音激凄清。此愿良未果，永怀空如酲。",
  "dynasty": "唐代",
  "id": 17205,
  "name": "古意",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 2,
  "tags": []
}