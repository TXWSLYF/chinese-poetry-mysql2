{
  "content": "迎门高髻，倚扇清吭，娉婷未数西州。浅拂朱铅，春风二月梢头。相逢靓妆俊语，有旧家、京洛风流。断肠句，试重拈彩笔，与赋闲愁。 \n犹记凌波欲去，问明榼罗袜，却为谁留。枉梦相思，几回南浦行舟。莫辞玉樽起舞，怕重来、燕子空楼。谩惆怅，抱琵琶、闲过此秋。",
  "dynasty": "宋代",
  "id": 63841,
  "name": "声声慢",
  "poet": {
    "desc": "王沂孙，字圣与，号碧山、中仙、玉笥山人。会稽（今浙江绍兴）人，年辈大约与张炎相仿，入元后曾任庆元路学正。有《花外集》，又名《碧山乐府》。",
    "id": 421,
    "image": "https://raw.githubusercontent.com/hujiaweibujidao/poetry/master/image/image_421.jpg",
    "name": "王沂孙",
    "star": 0
  },
  "star": 25,
  "tags": []
}