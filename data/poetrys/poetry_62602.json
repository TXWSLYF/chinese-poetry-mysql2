{
  "content": "玉麟堂上神仙，算来便合归廊庙。天教且住，堂堂裘带，舒舒旗纛。一笑谈中，遍江淮上，太平花草。待金瓯揭了，黄扉坐处，祗依此、规模好。 \n恰似虹流节后，庆生申、佳期还到。乾坤开泰，君臣相遇机缘恁巧。谁信苍生，举头凝望，锋车催召。向芜湖，更有无言桃李，愿春风早。",
  "dynasty": "宋代",
  "id": 62602,
  "name": "水龙吟（寿江阃姚橘洲学士希得）",
  "poet": {
    "desc": "（一二一四～一二九七），字谦之，一字子微，号本堂，晚年号嵩溪遗耄，鄞县（今浙江宁波）人，寄籍奉化。理宗宝祐四年（一二五六）进士，调监饶州商税。景定元年（一二六○），为白鹭书院山长，知安福县。",
    "id": 80,
    "image": "https://raw.githubusercontent.com/hujiaweibujidao/poetry/master/image/image_80.jpg",
    "name": "陈著",
    "star": 0
  },
  "star": 1,
  "tags": []
}