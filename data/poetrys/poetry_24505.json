{
  "content": "玄岩丽南溪，新泉发幽色。岩泉孕灵秀，云烟纷崖壁。 \n斜峰信天插，奇洞固神辟。窈窕去未穷，环回势难极。 \n玉池似无水，玄井昏不测。仙户掩复开，乳膏凝更滴。 \n丹砂有遗址，石径无留迹。南眺苍梧云，北望洞庭客。 \n萧条风烟外，爽朗形神寂。若值浮丘翁，从此谢尘役。",
  "dynasty": "唐代",
  "id": 24505,
  "name": "南溪诗",
  "poet": {
    "desc": "唐穆宗即位，召为考功员外郎。元和十五年（820年）十一月，定京考官，他不避权幸，该升则升，该降则降。并上书言宰臣肖免等尸位素餐，平庸误国，为权臣所顾忌，言其性情粗放，越职言事，出为虔州刺史。长庆元年（821），调任江州刺史。工诗文，书、画亦皆可喜。卒年五十九。",
    "id": 1306,
    "image": "https://raw.githubusercontent.com/hujiaweibujidao/poetry/master/image/image_1306.jpg",
    "name": "李渤",
    "star": 0
  },
  "star": 1,
  "tags": []
}