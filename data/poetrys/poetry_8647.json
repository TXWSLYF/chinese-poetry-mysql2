{
  "content": "首夏辞旧国，穷秋卧滁城。方如昨日别，忽觉徂岁惊。 \n高阁收烟雾，池水晚澄清。户牖已凄爽，晨夜感深情。 \n昔游郎署间，是月天气晴。授衣还西郊，晓露田中行。 \n采菊投酒中，昆弟自同倾。簪组聊挂壁，焉知有世荣。 \n一旦居远郡，山川间音形。大道庶无累，及兹念已盈。",
  "dynasty": "唐代",
  "id": 8647,
  "name": "郡斋感秋，寄诸弟",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}