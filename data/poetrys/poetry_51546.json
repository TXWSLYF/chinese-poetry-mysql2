{
  "content": "不雨不晴秋气味。酒病秋怀，不做醒忪地。初换夹衣围翠被。蔷薇水润衙香腻。 \n旋折秋英餐露蕊。金缕虬团，更试康王水。幽梦不来寻小睡。无言划尽屏山翠。",
  "dynasty": "宋代",
  "id": 51546,
  "name": "蝶恋花（欹枕）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}