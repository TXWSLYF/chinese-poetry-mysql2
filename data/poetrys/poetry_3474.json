{
  "content": "配极辉光远，承天顾托隆。负图济多难，脱履归成功。 \n圣道昭永锡，邕言让在躬。还推万方重，咸仰四门聪。 \n恭已忘自逸，因人体至公。垂旒沧海晏，解网法星空。 \n云散天五色，春还日再中。称觞合缨弁，率舞应丝桐。 \n凯乐深居镐，传歌盛饮丰。小臣滥簪笔，无以颂唐风。",
  "dynasty": "唐代",
  "id": 3474,
  "name": "皇帝上礼抚事述怀",
  "poet": {
    "desc": "李峤(644～713) ，唐代诗人。字巨山。赵州赞皇（今属河北）人。李峤对唐代律诗和歌行的发展有一定的作用与影响。他前与王勃、杨炯相接，又和杜审言、崔融、苏味道并称“文章四友”。",
    "id": 521,
    "image": "https://raw.githubusercontent.com/hujiaweibujidao/poetry/master/image/image_521.jpg",
    "name": "李峤",
    "star": 0
  },
  "star": 1,
  "tags": []
}