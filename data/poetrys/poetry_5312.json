{
  "content": "越嶂绕层城，登临万象清。封圻沧海合，廛市碧湖明。 \n晓日渔歌满，芳春棹唱行。山风吹美箭，田雨润香粳。 \n代阅英灵尽，人闲吏隐并。赠言王逸少，已见曲池平。",
  "dynasty": "唐代",
  "id": 5312,
  "name": "登越州城",
  "poet": {
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。",
    "id": 910,
    "image": "https://raw.githubusercontent.com/hujiaweibujidao/poetry/master/image/image_910.jpg",
    "name": "孙逖",
    "star": 0
  },
  "star": 1,
  "tags": []
}