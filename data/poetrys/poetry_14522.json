{
  "content": "相见翻惆怅，应怜责废官。过深惭禄在，识浅赖刑宽。 \n独失耕农业，同思弟侄欢。衰贫羞客过，卑束会君难。 \n放鹤登云壁，浇花绕石坛。兴还江海上，迹在是非端。 \n林密风声细，山高雨色寒。悠然此中别，宾仆亦阑干。",
  "dynasty": "唐代",
  "id": 14522,
  "name": "虢州逢侯钊同寻南观因赠别（时居停务）",
  "poet": {
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。",
    "id": 583,
    "image": "https://raw.githubusercontent.com/hujiaweibujidao/poetry/master/image/image_583.jpg",
    "name": "卢纶",
    "star": 0
  },
  "star": 1,
  "tags": []
}