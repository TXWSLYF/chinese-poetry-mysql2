{
  "content": "忽然太行雪，昨夜飞入来。崚嶒堕庭中，严白何皑皑。 \n奴婢晓开户，四肢冻徘徊。咽言词不成，告诉情状摧。 \n官给未入门，家人尽以灰。意劝莫笑雪，笑雪贫为灾。 \n将暖此残疾，典卖争致杯。教令再举手，夸曜馀生才。 \n强起吐巧词，委曲多新裁。为尔作非夫，忍耻轰暍雷。 \n书之与君子，庶免生嫌猜。",
  "dynasty": "唐代",
  "id": 19453,
  "name": "雪",
  "poet": {
    "desc": "孟郊，(751～814)，唐代诗人。字东野。汉族，湖州武康（今浙江德清）人，祖籍平昌（今山东临邑东北），先世居洛阳（今属河南）。唐代著名诗人。现存诗歌500多首，以短篇的五言古诗最多，代表作有《游子吟》。有“诗囚”之称，又与贾岛齐名，人称“郊寒岛瘦”。元和九年，在阌乡(今河南灵宝)因病去世。张籍私谥为贞曜先生。",
    "id": 232,
    "image": "https://raw.githubusercontent.com/hujiaweibujidao/poetry/master/image/image_232.jpg",
    "name": "孟郊",
    "star": 0
  },
  "star": 25,
  "tags": []
}