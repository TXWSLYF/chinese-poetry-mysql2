{
  "content": "凤翔属明代，羽翼文葳蕤。昆仑进琪树，飞舞下瑶池。 \n振仪自西眷，东夏复分釐。国典唯平法，伊人方在斯。 \n荒宁桁杨肃，芳辉兰玉滋。明质鹜高景，飘飖服缨绥。 \n天寒清洛苑，秋夕白云司。况复空岩侧，苍苍幽桂期。 \n岁寒坐流霰，山川犹别离。浩思凭尊酒，氛氲独含辞。",
  "dynasty": "唐代",
  "id": 14871,
  "name": "秋晚溪中寄怀大理齐司直（时齐分司洛下，有东山之期）",
  "poet": {
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。",
    "id": 484,
    "image": "https://raw.githubusercontent.com/hujiaweibujidao/poetry/master/image/image_484.jpg",
    "name": "李益",
    "star": 0
  },
  "star": 1,
  "tags": []
}