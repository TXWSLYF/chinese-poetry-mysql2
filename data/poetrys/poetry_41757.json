{
  "content": "曾求芳茗贡芜词，果沐颁沾味甚奇。龟背起纹轻炙处， \n云头翻液乍烹时。老丞倦闷偏宜矣，旧客过从别有之。 \n珍重宗亲相寄惠，水亭山阁自携持。",
  "dynasty": "唐代",
  "id": 41757,
  "name": "从弟舍人惠茶",
  "poet": {
    "desc": "刘兼，[约公元九六0年前后在世]（即约周末宋初间前后在世）字不详，长安人，官荣州刺史。兼著有诗一卷，（《全唐诗》）传于世。",
    "id": 2739,
    "name": "刘兼",
    "star": 0
  },
  "star": 1,
  "tags": []
}