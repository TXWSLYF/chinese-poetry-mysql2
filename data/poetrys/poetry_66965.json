{
  "content": "征鸿点破空云碧。丹霞染出新秋色。返照落平洲。半江红锦流。 \n风清鱼笛晚。寸寸愁肠断寄语笛休横。只消三两声。",
  "dynasty": "宋代",
  "id": 66965,
  "name": "菩萨蛮（双浮亭）",
  "poet": {
    "desc": "严仁（约公元1200年前后在世）字次山，号樵溪，邵武（今属福建）人。生卒年均不详，约宋宁宗庆元末前后在世。好古博雅。杨巨源诛吴曦，安丙惎而杀之，仁为作长愤歌，为时传诵。与同族严羽、严参齐名，人称“三严”。仁工词，有《清江欸乃集》不传，《文献通考》行于世。存词30首。",
    "id": 663,
    "name": "严仁",
    "star": 0
  },
  "star": 3,
  "tags": []
}