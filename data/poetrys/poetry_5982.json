{
  "content": "古人已不见，乔木竟谁过。寂寞首阳山，白云空复多。 \n苍苔归地骨，皓首采薇歌。毕命无怨色，成仁其若何。 \n我来入遗庙，时候微清和。落日吊山鬼，回风吹女萝。 \n石崖向西豁，引领望黄河。千里一飞鸟，孤光东逝波。 \n驱车层城路，惆怅此岩阿。",
  "dynasty": "唐代",
  "id": 5982,
  "name": "登首阳山谒夷齐庙",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 2,
  "tags": []
}