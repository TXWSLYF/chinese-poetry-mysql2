{
  "content": "多雨绝尘事，寥寥入太玄。城阴疏复合，檐滴断还连。 \n念我劳造化，从来五十年。误将心徇物，近得还自然。 \n闲居草木侍，虚室鬼神怜。有时进美酒，有时泛清弦。 \n声真不世识，心醉岂言诠。",
  "dynasty": "唐代",
  "id": 4294,
  "name": "闻雨",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}