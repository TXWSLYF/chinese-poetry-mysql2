{
  "content": "桂楫谪湘渚，三年波上春。舟寒剡溪雪，衣破洛城尘。 \n客道耻摇尾，皇恩宽犯鳞。花时去国远，月夕上楼频。 \n贪酒不辞病，佣书非为贫。行吟值渔父，坐隐对樵人。 \n紫陌罢双辙，碧潭穷一纶。高歌更南去，烟水是通津。",
  "dynasty": "唐代",
  "id": 28499,
  "name": "宣城赠萧兵曹",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}