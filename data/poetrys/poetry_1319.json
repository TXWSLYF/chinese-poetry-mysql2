{
  "content": "置酒命所欢，凭觞遂为戚。日往不再来，兹辰坐成昔。 \n百龄非长久，五十将半百。胡为劳我形，已须还复白。 \n西山鸾鹤顾，矫矫烟雾翮。明霞发金丹，阴洞潜水碧。 \n安得凌风羽，崦嵫驻灵魄。兀然坐衰老，惭叹东陵柏。",
  "dynasty": "唐代",
  "id": 1319,
  "name": "相和歌辞。置酒行",
  "poet": {
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。",
    "id": 484,
    "image": "https://raw.githubusercontent.com/hujiaweibujidao/poetry/master/image/image_484.jpg",
    "name": "李益",
    "star": 0
  },
  "star": 1,
  "tags": []
}