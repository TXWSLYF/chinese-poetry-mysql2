{
  "content": "紫汉秦楼敞，黄山鲁馆开。簪裾分上席，歌舞列平台。 \n马既如龙至，人疑学凤来。幸兹联棣萼，何以接邹枚。",
  "dynasty": "唐代",
  "id": 4883,
  "name": "侍宴安乐公主新宅应制",
  "poet": {
    "desc": "武平一，名甄，以字行，武则天族孙，颍川郡王载德子。博学，通《春秋》。后在时，畏祸不与事，隐嵩山，修浮屠法，屡诏不应。中宗复位，平一居母丧，迫召为起居舍人，乞终制，不许。景龙二年，兼修文馆直学士，迁考功员外郎。虽预宴游，尝因诗规戒。明皇初，贬苏州参军。徙金坛令。既谪，名亦不衰。开元末卒。诗一卷。",
    "id": 2208,
    "image": "https://raw.githubusercontent.com/hujiaweibujidao/poetry/master/image/image_2208.jpg",
    "name": "武平一",
    "star": 0
  },
  "star": 1,
  "tags": []
}