{
  "content": "江天霜晓。对万顷雪浪，云涛氵弥渺远岫参差，烟树微茫，阅尽往来人老。浅沙别浦极望，满目余霞残照。暮云敛，放一轮明月，窥人怀抱。 \n杳杳。千里恨，玉人一别，梦断无音耗。手捻江梅，枝头春信，欲寄算应难到。画船片帆浮碧，更值风高波浩。几时得向尊前，销却许多烦恼。",
  "dynasty": "宋代",
  "id": 52729,
  "name": "喜迁莺（自池阳泛舟）",
  "poet": {
    "desc": "李纲（1083年－1140年2月5日），北宋末、南宋初抗金名臣，民族英雄。字伯纪，号梁溪先生，祖籍福建邵武，祖父一代迁居江苏无锡。李纲能诗文，写有不少爱国篇章。亦能词，其咏史之作，形象鲜明生动，风格沉雄劲健。著有《梁溪先生文集》、《靖康传信录》、《梁溪词》。",
    "id": 76,
    "image": "https://raw.githubusercontent.com/hujiaweibujidao/poetry/master/image/image_76.jpg",
    "name": "李纲",
    "star": 0
  },
  "star": 1,
  "tags": []
}