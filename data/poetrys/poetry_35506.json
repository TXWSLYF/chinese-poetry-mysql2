{
  "content": "柳暗榆飞春日深，水边门巷独来寻。旧山共是经年别， \n新句相逢竟夕吟。枕近禁街闻晓鼓，月当高竹见栖禽。 \n劳歌莫问秋风计，恐起江河垂钓心。",
  "dynasty": "唐代",
  "id": 35506,
  "name": "春日宿崇贤里",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 1,
  "tags": []
}