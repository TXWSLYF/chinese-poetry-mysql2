{
  "content": "高岫拟耆闍，真乘引妙车。空中结楼殿，意表出云霞。 \n后果缠三足，前因感六牙。宴林薰宝树，水溜滴金沙。 \n寒谷梅犹浅，温庭橘未华。台香红药乱，塔影绿篁遮。 \n果渐轮王族，缘超梵帝家。晨行踏忍草，夜诵得灵花。 \n江郡将何匹，天都亦未加。朝来沿泛所，应是逐仙槎。",
  "dynasty": "唐代",
  "id": 3076,
  "name": "游法华寺",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}