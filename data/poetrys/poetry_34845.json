{
  "content": "要衣须破束，欲炙须解牛。当年不快意，徒为他人留。 \n百岁之约何悠悠，华发星星稀满头。峨眉螓首聊我仇， \n圆红阙白令人愁。何不夕引清奏，朝登翠楼，逢花便折， \n闻胜即游？鼓腕腾棍晴雷收，舞腰困褭垂杨柔。 \n象箸击折歌勿休，玉山未到非风流。眼前有物俱是梦， \n莫将身作黄金仇。死生同域不用惧，富贵在天何足忧！",
  "dynasty": "唐代",
  "id": 34845,
  "name": "长歌行",
  "poet": {
    "desc": "李咸用，唐，生卒年不详。族望陇西（今甘肃临洮）。习儒业，久不第，曾应辟为推官。因唐末乱离，仕途不达，遂寓居庐山等地。生平事迹散见宋杨万里《唐李推官披沙集序》、《直斋书录解题》卷一九、《唐才子传》卷一〇《殷文圭》附。咸用工诗，尤擅乐府、律诗。所作多忧乱失意之词。为善写“征人凄苦之情”，有“国风之遗音，江左之异曲”（《唐李推官披沙集序》）。辛文房则诋为“气格卑下”(《唐才子传》)。与修睦、来鹏等有交谊，时有唱酬。作诗颇多，《直斋书录解题》卷一九著录《披沙集》6卷。《全唐诗》存诗3卷。",
    "id": 1581,
    "image": "https://raw.githubusercontent.com/hujiaweibujidao/poetry/master/image/image_1581.jpg",
    "name": "李咸用",
    "star": 0
  },
  "star": 96,
  "tags": []
}