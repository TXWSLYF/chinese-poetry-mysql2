{
  "content": "流落经荒外，逍遥此梵宫。云峰吐月白，石壁淡烟红。 \n宝塔灵仙涌，悬龛造化功。天香涵竹气，虚呗引松风。 \n檐牖飞花入，廊房激水通。猿鸣知谷静，鱼戏辨江空。 \n静默将何贵，惟应心境同。",
  "dynasty": "唐代",
  "id": 4464,
  "name": "清远江峡山寺",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}