{
  "content": "翠袖卷纱红映肉，无风玉骨生寒。可堪新晓雨初残。颦眉谁恼著，粉泪滴阑干。闻道谪仙歌妙语，新妆再发愁颜。雾帘云幕荐金盘。笔间长借句，直莫放春还。",
  "dynasty": "宋代",
  "id": 50390,
  "name": "临江仙",
  "poet": {
    "desc": "李甲，字景元，华亭（今上海松江）人。善画翎毛，兼工写竹。见《画继》卷三、《画史会要》卷二。《宋诗纪事补遗》中曾记述，李景元在元符（1098—1100）年间曾任武康县令；词存九首，见《乐府雅词》卷下。",
    "id": 617,
    "name": "李甲",
    "star": 0
  },
  "star": 3,
  "tags": []
}