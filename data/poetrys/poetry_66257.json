{
  "content": "水月光中，烟霞影里，涌出楼台。空外笙箫，云间笑语，人在蓬莱。 \n天香暗逐风回。正十里、荷花盛开。买个扁舟，山南游遍，山北归来。",
  "dynasty": "宋代",
  "id": 66257,
  "name": "柳梢青（西湖）",
  "poet": {
    "desc": "赵汝愚(1140--1196)，字子直，饶州余干人，宋代汉恭宪王元佐七世孙。卒于宋宁宗庆元二年。宋建炎(1117—1130)，迁居崇德县洲钱(今桐乡市洲泉镇)。父应善，字彦远，性孝悌，工诗翰，官至江南西路兵马都监。早有大志。擢进士第一，签书宁国事节度判官。召试职馆，除秘书省正字。历迁集英殿修撰，帅福建。绍熙二年，公元一一九一年召为吏部尚书。迁知枢密院事，辞不拜。孝宗卒，适光宗疾，不能执丧。汝愚遣韩侂胄以内禅意请于宪圣太后，奉嘉王即皇帝位，即丧次命朱熹待制经筵，悉收召士君子之在外者进右丞相。",
    "id": 246,
    "image": "https://raw.githubusercontent.com/hujiaweibujidao/poetry/master/image/image_246.jpg",
    "name": "赵汝愚",
    "star": 0
  },
  "star": 1,
  "tags": []
}