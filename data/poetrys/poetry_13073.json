{
  "content": "可怜云木丛，满禁碧濛濛。色润灵泉近，阴清辇路通。 \n玉坛标八桂，金井识双桐。交映凝寒露，相和起夜风。 \n数枝盘石上，几叶落云中。燕拂宜秋霁，蝉鸣觉昼空。 \n翠屏更隐见，珠缀共玲珑。雷雨生成早，樵苏禁令雄。 \n野藤高助绿，仙果迥呈红。惆怅缭坦暮，兹山闻暗虫。",
  "dynasty": "唐代",
  "id": 13073,
  "name": "早秋望华清宫树因以成咏（一作卢纶诗）",
  "poet": {
    "desc": "常衮登第后由太子正字授补阙起居郎，永泰元年（765年）授中书舍人。大历十二年（777年）拜相，杨绾病故后，独揽朝政。以文辞出众而又登科第为用人标准，堵塞买官之路。对朝中众官俸禄亦视其好恶而酌定。封河内郡公。德宗即位后，被贬为河南少尹，又贬为潮州刺史。不久为福建观察使。常衮注重教育，增设乡校，亲自讲授，闽地文风为之一振。建中四年（785年）死于任上。享年五十五岁，追赠为尚书左仆射。",
    "id": 1778,
    "image": "https://raw.githubusercontent.com/hujiaweibujidao/poetry/master/image/image_1778.jpg",
    "name": "常衮",
    "star": 0
  },
  "star": 1,
  "tags": []
}