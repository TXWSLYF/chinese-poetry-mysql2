{
  "content": "闻有太湖名，十年未曾识。今朝得游泛，大笑称平昔。 \n一舍行胥塘，尽日到震泽。三万六千顷，千顷颇黎色。 \n连空淡无颣，照野平绝隙。好放青翰舟，堪弄白玉笛。 \n疏岑七十二，eH々露矛戟。悠然啸傲去，天上摇画艗。 \n西风乍猎猎，惊波罨涵碧。倏忽雷阵吼，须臾玉崖坼。 \n树动为蜃尾，山浮似鳌脊。落照射鸿溶，清辉荡抛cQ. \n云轻似可染，霞烂如堪摘。渐暝无处泊，挽帆从所适。 \n枕下闻澎湃，肌上生瘮t7.讨异足邅回，寻幽多阻隔。 \n愿风与良便，吹入神仙宅。甘将一蕴书，永事嵩山伯。",
  "dynasty": "唐代",
  "id": 33274,
  "name": "太湖诗。初入太湖（自胥口入，去州五十里）",
  "poet": {
    "desc": "皮日休，字袭美，一字逸少，生于公元834至839年间，卒于公元902年以后。曾居住在鹿门山，自号鹿门子，又号间气布衣、醉吟先生。晚唐文学家、散文家，与陆龟蒙齐名，世称\"皮陆\"。今湖北天门人（《北梦琐言》），汉族。咸通八年（867）进士及第，在唐时历任苏州军事判官（《吴越备史》）、著作佐郎、太常博士、毗陵副使。后参加黄巢起义，或言“陷巢贼中”（《唐才子传》），任翰林学士，起义失败后不知所踪。诗文兼有奇朴二态，且多为同情民间疾苦之作。《新唐书·艺文志》录有《皮日休集》、《皮子》、《皮氏鹿门家钞》多部。",
    "id": 604,
    "image": "https://raw.githubusercontent.com/hujiaweibujidao/poetry/master/image/image_604.jpg",
    "name": "皮日休",
    "star": 0
  },
  "star": 1,
  "tags": []
}