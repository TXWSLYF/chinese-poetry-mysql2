{
  "content": "碧户扃鱼锁，兰窗掩镜台。\n落花疑怅望，归燕自裴回。\n咏絮知难敌，伤春不易裁。\n恨从芳草起，愁为晚风来。\n衣惹湘云薄，眉分楚岫开。\n香浓眠旧枕，梦好醉春杯。\n小障明金凤，幽屏点翠苔。\n宝筝横塞雁，怨笛落江梅。\n卓氏仍多酒，相如正富才。\n莫教琴上意，翻作鹤声哀。",
  "dynasty": "唐代",
  "id": 47619,
  "name": "碧户",
  "poet": {
    "desc": "张泌，字子澄，唐末重要作家，生卒年约与韩偓(842-914)相当。",
    "id": 688,
    "image": "https://raw.githubusercontent.com/hujiaweibujidao/poetry/master/image/image_688.jpg",
    "name": "张泌",
    "star": 0
  },
  "star": 2,
  "tags": []
}