{
  "content": "齐竽今历试，真伪不难知。欲使声声别，须令个个吹。 \n后先无错杂，能否立参差。次第教单进，宫商乃异宜。 \n凡音皆窜迹，至艺始呈奇。以此论文学，终凭一一窥。",
  "dynasty": "唐代",
  "id": 38971,
  "name": "省试一一吹竽（乾符二年）",
  "poet": {
    "desc": "黄滔（840～911），字文江，莆田城内前埭（今荔城区东里巷）人，晚唐五代著名的文学家，被誉为“福建文坛盟主”、闽中“文章初祖”。《四库全书》收《黄御史集》10卷，附录1卷。",
    "id": 2328,
    "image": "https://raw.githubusercontent.com/hujiaweibujidao/poetry/master/image/image_2328.jpg",
    "name": "黄滔",
    "star": 0
  },
  "star": 1,
  "tags": []
}