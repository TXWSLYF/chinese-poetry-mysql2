{
  "content": "记青蛇感异，后日扶颠，太平人瑞。壮岁弹冠，有经邦高志。晚上文墀，载严霜简，便云能交际。紫极旋枢，金蝉映衮，乾坤开霁。 \n底事当时，饮江胡马，一望云旗，倒戈投贽。此片丹心，几风声鹤唳。烟息尘收，水明山丽，只五湖相记。今夜华灯，火城信息，千年荣贵。",
  "dynasty": "宋代",
  "id": 56299,
  "name": "醉蓬来（同前）",
  "poet": {
    "desc": "赵磻老，字渭师，东平人，作品有《拙庵词》一卷。",
    "id": 1769,
    "name": "赵磻老",
    "star": 0
  },
  "star": 1,
  "tags": []
}