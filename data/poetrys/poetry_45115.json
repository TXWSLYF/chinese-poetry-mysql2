{
  "content": "阿闍梨与佛身同，灌顶难施利济功。持咒力须资运祚， \n度人心要似虚空。东周路踏红尘里，北极门瞻紫气中。 \n好进梵文沾帝泽，却归天策继真风。",
  "dynasty": "唐代",
  "id": 45115,
  "name": "送谭三藏入京",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}