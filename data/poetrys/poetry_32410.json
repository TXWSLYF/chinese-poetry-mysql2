{
  "content": "雨湿菰蒲斜日明，茅厨煮茧掉车声。青蛇上竹一种色， \n黄蝶隔溪无限情。何处樵渔将远饷，故园田土忆春耕。 \n千峰万濑水潏潏，羸马此中愁独行。",
  "dynasty": "唐代",
  "id": 32410,
  "name": "浙河馆（一作暮春山行田家歇马）",
  "poet": {
    "desc": "李郢，字楚望，长安人。大中十年，第进士，官终侍御史。诗作多写景状物，风格以老练沉郁为主。代表作有《南池》、《阳羡春歌》、《茶山贡焙歌》、《园居》、《中元夜》、《晚泊松江驿》、《七夕》、《江亭晚望》、《孔雀》、《画鼓》、《晓井》等，其中以《南池》流传最广。",
    "id": 824,
    "name": "李郢",
    "star": 0
  },
  "star": 1,
  "tags": []
}