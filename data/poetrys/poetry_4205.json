{
  "content": "生涯良浩浩，天命固谆谆。闻道神仙尉，怀德遂为邻。 \n畴昔逢尧日，衣冠仕汉辰。交游纷若凤，词翰宛如麟。 \n太息劳黄绶，长思谒紫宸。金兰徒有契，玉树已埋尘。 \n把臂虽无托，平生固亦亲。援琴一流涕，旧馆几沾巾。 \n杳杳泉中夜，悠悠世上春。幽明长隔此，歌哭为何人。",
  "dynasty": "唐代",
  "id": 4205,
  "name": "同旻上人伤寿安傅少府",
  "poet": {
    "desc": "陈子昂（约公元661～公元702），唐代文学家，初唐诗文革新人物之一。字伯玉，汉族，梓州射洪(今属四川)人。因曾任右拾遗，后世称为陈拾遗。光宅进士，历仕武则天朝麟台正字、右拾遗。解职归乡后受人所害，忧愤而死。其存诗共100多首，其中最有代表性的是《感遇》诗38首，《蓟丘览古赠卢居士藏用》7首和《登幽州台歌》。",
    "id": 12,
    "image": "https://raw.githubusercontent.com/hujiaweibujidao/poetry/master/image/image_12.jpg",
    "name": "陈子昂",
    "star": 0
  },
  "star": 2,
  "tags": []
}