{
  "content": "凉露清蝉柳陌空，故人遥指浙江东。青山有雪松当涧， \n碧落无云鹤出笼。齐唱离歌愁晚月，独看征棹怨秋风。 \n定知洛下声名士，共说膺门得孔融。",
  "dynasty": "唐代",
  "id": 28415,
  "name": "送张厚浙东谒丁常侍（一作送张厚浙东修谒）",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}