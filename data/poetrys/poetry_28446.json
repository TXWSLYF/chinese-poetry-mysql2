{
  "content": "万山晴雪九衢尘，何处风光寄梦频。花盛庾园携酒客， \n草深颜巷读书人。征帆又过湘南月，旅馆还悲渭水春。 \n无限别情多病后，杜陵寥落在漳滨。",
  "dynasty": "唐代",
  "id": 28446,
  "name": "下第有怀亲友",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}