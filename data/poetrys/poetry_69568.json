{
  "content": "寓僧舍\n秋色，秋色，几声悲怆，孤鸿出塞。满园林野火烘霞，荷枯柳败。\n【踏莎行】水馆烟中，暮山云外，泊孤舟古渡侧。息风霾，净尘埃，宝刹清凉境界。僧相待，借眠何碍？\n【垂丝钓】风清月白，有感心酸不耐。更触目凄凉，景物供将愁闷来。月被云埋，风鸣在籁。\n【应天长】憎舍窄，蚊帐矮，独拥单衾，－宵如半载。旧恨新愁深似海。情缘在，人无奈，几般儿可怪。\n【随煞】促织絮恼情怀，砧杵韵无聊赖。檐马奢殿铎鸣，疏雨滴西风煞，能断送楚台云，会禁持异乡客。",
  "dynasty": "元代",
  "id": 69568,
  "name": "【商角调】黄莺儿_寓僧舍秋色",
  "poet": {
    "desc": "睢景臣是元代著名散曲、杂剧作家，江苏扬州人，一生著述甚多，其中最广为人知的作品是《哨遍·高祖还乡》。",
    "id": 812,
    "image": "https://raw.githubusercontent.com/hujiaweibujidao/poetry/master/image/image_812.jpg",
    "name": "睢景臣",
    "star": 0
  },
  "star": 1,
  "tags": []
}