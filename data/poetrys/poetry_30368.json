{
  "content": "神州丧贤尹，父老泣关中。未尽群生愿，才留及物功。 \n清光沉皎月，素业振遗风。履迹莓苔掩，珂声紫陌空。 \n从来受知者，会葬汉陵东。",
  "dynasty": "唐代",
  "id": 30368,
  "name": "哭京兆庞尹",
  "poet": {
    "desc": "马戴（799—869），字虞臣，唐定州曲阳（今江苏省东海县）人。晚唐时期著名诗人。",
    "id": 465,
    "image": "https://raw.githubusercontent.com/hujiaweibujidao/poetry/master/image/image_465.jpg",
    "name": "马戴",
    "star": 0
  },
  "star": 1,
  "tags": []
}