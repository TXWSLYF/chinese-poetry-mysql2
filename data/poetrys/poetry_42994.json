{
  "content": "大誓悯涂炭，乘机入生死。中州法既弘，葛陂暴亦止。 \n乳孔光一室，掌镜彻千里。道盛咒莲华，灾生吟棘子。 \n埋石缘虽谢，流沙化方始。",
  "dynasty": "唐代",
  "id": 42994,
  "name": "奉和窦使君同恭法师咏高僧二首。竺佛图澄",
  "poet": {
    "desc": "常州法师，与道恭同召，活跃于太宗贞观年间，生平事迹不详，留有是诗三首。",
    "id": 2827,
    "name": "慧宣",
    "star": 0
  },
  "star": 1,
  "tags": []
}