{
  "content": "齐公生人表，迥天闻鹤唳。清论早揣摩，玄心晚超诣。 \n入相廊庙静，出军沙漠霁。见深吕禄忧，举后陈平计。 \n甘心除君恶，足以报先帝。",
  "dynasty": "唐代",
  "id": 4285,
  "name": "五君咏五首。魏齐公元忠",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 2,
  "tags": []
}