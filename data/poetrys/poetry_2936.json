{
  "content": "崖口众山断，嶔崟耸天壁。气冲落日红，影入春潭碧。 \n锦缋织苔藓，丹青画松石。水禽泛容与，岩花飞的砾。 \n微路从此深，我来限于役。惆怅情未已，群峰暗将夕。",
  "dynasty": "唐代",
  "id": 2936,
  "name": "初至崖口",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}