{
  "content": "剪竹诛茆就水滨，静中还得保天真。只闻神鬼害盈满， \n不见古今争贱贫。树影便为廊庑屋，草香权当绮罗茵。 \n阶前一片泓澄水，借与汀禽活紫鳞。 \n耨水耕山息故林，壮图嘉话负前心。素丝鬓上分愁色， \n络纬床头和苦吟。笔研不才当付火，方书多诳罢烧金。 \n同年二十八君子，游楚游秦断好音。",
  "dynasty": "唐代",
  "id": 39155,
  "name": "新葺茆堂",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 1,
  "tags": []
}