{
  "content": "月出鲁城东，明如天上雪。鲁女惊莎鸡，鸣机应秋节。 \n当君相思夜，火落金风高。河汉挂户牖，欲济无轻舠. \n我昔辞林丘，云龙忽相见。客星动太微，朝去洛阳殿。 \n尔来得茂彦，七叶仕汉馀。身为下邳客，家有圯桥书。 \n傅说未梦时，终当起岩野。万古骑辰星，光辉照天下。 \n与君各未遇，长策委蒿莱。宝刀隐玉匣，锈涩空莓苔。 \n遂令世上愚，轻我土与灰。一朝攀龙去，蛙黾安在哉。 \n故山定有酒，与尔倾金罍。",
  "dynasty": "唐代",
  "id": 8201,
  "name": "酬张卿夜宿南陵见赠",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 1,
  "tags": []
}