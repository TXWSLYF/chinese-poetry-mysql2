{
  "content": "寂寞掩朱门，正是天将暮。暗澹小庭中，滴滴梧桐雨¤ \n绣工夫，牵心绪，配尽鸳鸯缕。待得没人时，偎倚论私语。 \n暖日策花骢，亸鞚垂杨陌。芳草惹烟青，落絮随风白¤ \n谁家绣毂动香尘，隐映神仙客。狂杀玉鞭郎，咫尺音容隔。 \n金井堕高梧，玉殿笼斜月。永巷寂无人，敛态愁堪绝¤ \n玉炉寒，香烬灭，还似君恩歇。翠辇不归来，幽恨将谁说？ \n春病与春愁，何事年年有。半为枕前人，半为花间酒¤ \n醉金尊，携玉手，共作鸳鸯偶。倒载卧云屏，雪面腰如柳。 \n为惜美人娇，长有如花笑。半醉倚红妆，转语传青鸟¤ \n眷方深，怜恰好，唯恐相逢少。似这一般情，肯信春光老。 \n清晓牡丹芳，红艳凝金蕊。乍占锦江春，永认笙歌地¤ \n感人心，为物瑞，烂熳烟花里。戴上玉钗时，迥与凡花异。 \n密雨阻佳期，尽日凝然坐。帘外正淋漓，不觉愁如锁¤ \n梦难裁，心欲破，泪逐檐声堕。想得玉人情，也合思量我。",
  "dynasty": "唐代",
  "id": 47354,
  "name": "生查子",
  "poet": {
    "desc": "孙光宪（901-968），字孟文，自号葆光子，属鸡，出生在陵州贵平（今属四川省仁寿县东北的向家乡贵坪村）。仕南平三世，累官荆南节度副使、朝议郎、检校秘书少监，试御史中丞。入宋，为黄州刺史。太祖乾德六年卒。《宋史》卷四八三、《十国春秋》卷一○二有传。孙光宪“性嗜经籍，聚书凡数千卷。或手自钞写，孜孜校雠，老而不废”。著有《北梦琐言》、《荆台集》、《橘斋集》等，仅《北梦琐言》传世。词存八十四首，风格与“花间”的浮艳、绮靡有所不同。刘毓盘辑入《唐五代宋辽金元名家词集六十种》中，又有王国维缉《孙中丞词》一卷。",
    "id": 455,
    "image": "https://raw.githubusercontent.com/hujiaweibujidao/poetry/master/image/image_455.jpg",
    "name": "孙光宪",
    "star": 0
  },
  "star": 2,
  "tags": []
}