{
  "content": "久闻为客过苍梧，休说携家归镜湖。山水颠狂应尽在， \n鬓毛凋落免贫无。和僧抢入云中峭，带鹤驱成涧底孤。 \n春醉醒来有馀兴，因人乞与武陵图。",
  "dynasty": "唐代",
  "id": 45093,
  "name": "寄顾蟾处士（好于山水）",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}