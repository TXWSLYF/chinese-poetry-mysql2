{
  "content": "大女身为织锦户，名在县家供进簿。长头起样呈作官， \n闻道官家中苦难。回花侧叶与人别，唯恐秋天丝线干。 \n红缕葳蕤紫茸软，蝶飞参差花宛转。一梭声尽重一梭， \n玉腕不停罗袖卷。窗中夜久睡髻偏，横钗欲堕垂著肩。 \n合衣卧时参没后，停灯起在鸡鸣前。一匹千金亦不卖， \n限日未成宫里怪。锦江水涸贡转多，宫中尽著单丝罗。 \n莫言山积无尽日，百尺高楼一曲歌。",
  "dynasty": "唐代",
  "id": 15807,
  "name": "织锦曲",
  "poet": {
    "desc": "王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。",
    "id": 482,
    "image": "https://raw.githubusercontent.com/hujiaweibujidao/poetry/master/image/image_482.jpg",
    "name": "王建",
    "star": 0
  },
  "star": 1,
  "tags": []
}