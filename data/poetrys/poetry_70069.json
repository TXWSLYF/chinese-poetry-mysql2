{
  "content": "访立轩上人于广教精舍，作此命佐樽者歌之，阿娇杨氏也。\n相约下禅林闲士，更寻将乐府娇儿，鹤唳松云雨催诗。你听疏老子，刬地劝分司，他只道人生行乐耳。\n恰数点空林雨后，笑多情逸叟风流，俊语歌声互相酬。且不如携翠袖，撞烟楼，都是些醉乡中方外友。\n这一等烟霞滋味，敬亭山索甚玄晖，玉颊霜髯笑相携。快教歌宛转，直待要酒淋漓，都道快游山谁似尔。\n雪中黎正卿招饮，赋此五章，命杨氏歌之数盏后兜回吟兴，六花飞惹起歌声，东道西邻富才情。这其间听鹤唳，再索甚趁鸥盟，不强如孟襄阳干受冷。\n恰才见同云旋磨，但相邀老子婆娑，似台榭杨花点青蛾。那些是风流处，这才是雪儿歌，便有竹间茶也不用他。\n虽不至撏绵扯絮，是谁教剪玉跳珠？是谁把溪山粉妆梳？且图待添些酒兴，管甚冻了吟须，看乘风腾六舞。\n又没甚金吾呵夜，剩寻将玉女来也，一曲阳春助清绝。便章台街闲信马，曲江岸误随车，且不如竹窗深闲听雪。\n泛公子樽中云液，倩佳人掌上金杯，浅酌清歌翠颦眉。直吃到银烛暗，玉绳低，雪晴时人未归。\n天宁北山禅老招饮于双松精舍\n春意满禅林葱蒨，艳歌听倚竹婵娟，掩映云龛敞风轩。顿医回摩诘病，强半是散花仙，原来这醉乡离朝市远。\n脂粉态前生缘业，笑渠侬一刬心邪，才诵罢《楞严》礼释伽。管甚空色梦，你且近前些，与这老双松作个娇侍者。",
  "dynasty": "元代",
  "id": 70069,
  "name": "【中吕】朱履曲",
  "poet": {
    "desc": "卢挚（1242-1314），字处道，一字莘老；号疏斋，又号蒿翁。元代涿郡（今河北省涿县）人。至元5年(1268)进士，任过廉访使、翰林学士。诗文与刘因、姚燧齐名，世称“刘卢”、“姚卢”。与白朴、马致远、珠帘秀均有交往。散曲如今仅存小令。著有《疏斋集》（已佚）《文心选诀》《文章宗旨》,传世散曲一百二十首。有的写山林逸趣，有的写诗酒生活，而较多的是“怀古”，抒发对故国的怀念。今人有《卢疏斋集辑存》，《全元散曲》录存其小令。",
    "id": 191,
    "image": "https://raw.githubusercontent.com/hujiaweibujidao/poetry/master/image/image_191.jpg",
    "name": "卢挚",
    "star": 0
  },
  "star": 1,
  "tags": []
}