{
  "content": "我年三十二，鬓有八九丝。非无官次第，其如身早衰。 \n今人夸贵富，肉食与妖姬。而我俱不乐，贵富亦何为。 \n况逢多士朝，贤俊若布棋。班行次第立，朱紫相参差。 \n谟猷密勿进，羽檄纵横驰。监察官甚小，发言无所裨。 \n小官仍不了，谴夺亦已随。时或不之弃，得不自弃之。 \n陶君喜不遇，顾我复何疑。潜书周隐士，白云今有期。",
  "dynasty": "唐代",
  "id": 20602,
  "name": "寄隐客",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}