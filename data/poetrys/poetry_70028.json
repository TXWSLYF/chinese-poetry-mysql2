{
  "content": "菊边\n细切银丝鲙，笑簪金凤毛，酒污仙人白锦袍。教，玉人吹玉箫。木兰櫂，月明杨柳桥。\n别情\n鉴影羞眉月，枕痕融脸霞，不见才郎憔悴煞。他，暮春方到家。别时话，灞桥杨柳花。\n客西峰\n夜礼天坛月，晓餐仙洞霞，客至西峰小隐家。茶，翠岩口碧牙。松阴下，石苔铺紫花。\n海印方丈\n海印波心月，塔铃天外风，一点圆明法空。红，烛花天垂玉虫。梨云梦，小窗梅影重。\n鸿山杨氏南园\n白玉狮蛮带，紫金獬豸冠，偃月堂深愁万端。官，不如梁伯鸾。青松畔，一壶天地宽。\n惠山寺\n石刻维摩像，桂香兜率宫，一线甘泉饮九龙，松，翠涛翻半空。若冰洞，试寻桑苎翁。\n玄元宫即事\n桂子黄金树，竹阴苍玉轩，闲处闲闲玄又玄。渊，九龙山下泉。云游遍，紫霞成地仙。\n借李溉之泛湖\n杏雨沾罗袖，柳云迷画船，烂醉花前李谪仙。联，半篇人月圆。泥金扇，草书题王莲。\n江上即事\n翠树擎残月，绿波浮嫩烟，正是新晴雨后天。眠，醒吟李谪仙。沙鸥见，乱飞迎画船。\n观九副使小打二首\n静院春三月，锦衣来众官，试我花张董四撺。搬，柳边田地宽。湖山畔，翠窝藏玉丸。\n步款莎烟细，袖悭猿臂搧，一点神光落九天。穿，万丝杨柳烟。人争羡，福星临庆元。",
  "dynasty": "元代",
  "id": 70028,
  "name": "【南吕】金字经_菊边细切银",
  "poet": {
    "desc": "张可久（约1270～1348以后）字小山（一说名伯远，字可久，号小山）（《尧山堂外纪》）；一说名张可久肖像（林晋生作）可久，字伯远，号小山（《词综》）；又一说字仲远，号小山（《四库全书总目提要》），庆元（治所在今浙江宁波鄞县）人，元朝重要散曲家，剧作家，与乔吉并称“双壁”，与张养浩合为“二张”。",
    "id": 394,
    "image": "https://raw.githubusercontent.com/hujiaweibujidao/poetry/master/image/image_394.jpg",
    "name": "张可久",
    "star": 0
  },
  "star": 1,
  "tags": []
}