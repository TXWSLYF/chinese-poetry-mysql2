{
  "content": "五陵射雕客，走马占春光。\n下马青楼前，华裾独煌煌。\n自言家咸京，世族如金张。\n击钟传鼎食，尔来八十强。\n朱门争先开，车轮满路傍。\n娥娥燕赵人，珠箔闭高堂。\n清歌杂妙舞，临欢度曲长。\n朝游园花新，夜宴池月凉。\n更以驰骤多，意气事强梁。\n君王正年少，终日在长杨。",
  "dynasty": "唐代",
  "id": 47462,
  "name": "猎客",
  "poet": {
    "desc": "司马扎，生卒年里贯均未详，唐宣宗大中（847~858）前后在世。曾登进士第，有诗名，与储嗣宗友善。著有《司马先辈集》，《全唐诗》。",
    "id": 525,
    "name": "司马扎",
    "star": 0
  },
  "star": 1,
  "tags": []
}