{
  "content": "禅居河畔无多地，来往寻春物正华。磴道上盘千亩竹， \n栏干低压万人家。檐前施饭来飞鸟，林下行香踏落花。 \n自解刹那知佛性，不劳更喻几尘沙。",
  "dynasty": "唐代",
  "id": 43813,
  "name": "圣恩顾问，独游月磴阁，直书其事应制",
  "poet": {
    "desc": "[唐]（约公元八二o年前后在世）本姓廖氏，蜀中人。生卒年均不详，约唐宪宗元和末前后在世。与令狐楚、刘禹锡最善。元和长庆二朝，并为内供奉，赐居安国寺红楼院。广宣工诗，有红楼集。",
    "id": 2003,
    "name": "广宣",
    "star": 0
  },
  "star": 1,
  "tags": []
}