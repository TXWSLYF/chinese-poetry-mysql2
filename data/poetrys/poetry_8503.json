{
  "content": "君不来兮，徒蓄怨积思而孤吟。云阳一去已远， \n隔巫山绿水之沉沉。留馀香兮染绣被，夜欲寝兮愁人心。 \n朝驰余马于青楼，怳若空而夷犹。浮云深兮不得语， \n却惆怅而怀忧。使青鸟兮衔书，恨独宿兮伤离居。 \n何无情而雨绝，梦虽往而交疏。横流涕而长嗟， \n折芳洲之瑶华。送飞鸟以极目，怨夕阳之西斜。 \n愿为连根同死之秋草，不作飞空之落花。",
  "dynasty": "唐代",
  "id": 8503,
  "name": "代寄情，楚词体",
  "poet": {
    "desc": "李白（701年－762年），字太白，号青莲居士，唐朝浪漫主义诗人，被后人誉为“诗仙”。祖籍陇西成纪(待考)，出生于西域碎叶城，4岁再随父迁至剑南道绵州。李白存世诗文千余篇，有《李太白集》传世。762年病逝，享年61岁。其墓在今安徽当涂，四川江油、湖北安陆有纪念馆。",
    "id": 247,
    "image": "https://raw.githubusercontent.com/hujiaweibujidao/poetry/master/image/image_247.jpg",
    "name": "李白",
    "star": 0
  },
  "star": 2,
  "tags": []
}