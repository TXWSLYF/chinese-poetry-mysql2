{
  "content": "山寺取凉当夏夜，共僧蹲坐石阶前。两三条电欲为雨， \n七八个星犹在天。衣汗稍停床上扇，茶香时拨涧中泉。 \n通宵听论莲华义，不藉松窗一觉眠。",
  "dynasty": "唐代",
  "id": 39460,
  "name": "松寺",
  "poet": {
    "desc": "[约公元九o二年前后在世]字子善，范阳人。生卒年均不详，约唐昭宗天复中前后在世。天才卓绝，为诗师薛能，词意入僻，不尚织巧，多壮健语，为人所嗤。",
    "id": 1967,
    "name": "卢延让",
    "star": 0
  },
  "star": 1,
  "tags": []
}