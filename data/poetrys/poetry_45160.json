{
  "content": "郑生驱蹇岘山回，传得安公好信来。千里阻修俱老骨， \n八行重叠慰寒灰。春残桃李犹开户，雪满松杉始上台。 \n必有南游山水兴，汉江平稳好浮杯。",
  "dynasty": "唐代",
  "id": 45160,
  "name": "答无愿上人书",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}