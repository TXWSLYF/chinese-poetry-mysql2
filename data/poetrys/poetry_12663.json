{
  "content": "使臣怀饯席，亚尹有前溪。客是仙舟里，途从御苑西。 \n泉声喧暗竹，草色引长堤。故绛青山在，新田绿树齐。 \n天秋闻别鹄，关晓待鸣鸡。应叹沈冥者，年年津路迷。",
  "dynasty": "唐代",
  "id": 12663,
  "name": "河南郑少尹城南亭送郑判官还河东",
  "poet": {
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。",
    "id": 397,
    "image": "https://raw.githubusercontent.com/hujiaweibujidao/poetry/master/image/image_397.jpg",
    "name": "皇甫冉",
    "star": 0
  },
  "star": 1,
  "tags": []
}