{
  "content": "浮湘沿迅湍，逗浦凝远盼。渐见江势阔，行嗟水流漫。 \n赤岸杂云霞，绿竹缘溪涧。向背群山转，应接良景晏。 \n沓障连夜猿，平沙覆阳雁。纷吾望阙客，归桡速已惯。 \n中道方溯洄，迟念自兹撰。赖欣衡阳美，持以蠲忧患。",
  "dynasty": "唐代",
  "id": 2937,
  "name": "自湘源至潭州衡山县",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}