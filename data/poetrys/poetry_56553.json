{
  "content": "鳌禁辍颇牧，熊轼赖龚黄。一时林莽千险，蜂午要驱攘。金版六韬初试，烟敛山空野迥，低草见牛羊。旒纩释南顾，戈甲濯银潢。 \n玉书下，褒懿绩，促曹装。帝宸天近，红旆东去带朝阳。归辅五云丹陛，回首楚楼千里，遗爱满潇湘。应记依刘客，曾此奉离觞。",
  "dynasty": "宋代",
  "id": 56553,
  "name": "水调歌头（送刘恭父趋朝）",
  "poet": {
    "desc": "张孝祥（1132年－1169年），字安国，号于湖居士，汉族，简州（今属四川）人，生于明州鄞县。宋朝词人。著有《于湖集》40卷、《于湖词》1卷。其才思敏捷，词豪放爽朗，风格与苏轼相近，孝祥“尝慕东坡，每作为诗文，必问门人曰：‘比东坡如何？’”",
    "id": 406,
    "image": "https://raw.githubusercontent.com/hujiaweibujidao/poetry/master/image/image_406.jpg",
    "name": "张孝祥",
    "star": 0
  },
  "star": 1,
  "tags": []
}