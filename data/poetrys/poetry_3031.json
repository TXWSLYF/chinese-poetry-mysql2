{
  "content": "同盟会五月，归葬出三条。日惨咸阳树，天寒渭水桥。 \n稍看朱鹭转，尚识紫骝骄。寂寂泉台恨，从兹罢玉箫。 \n邦家锡宠光，存没贵忠良。遂裂山河地，追尊父子王。 \n人悲槐里月，马踏槿原霜。别向天京北，悠悠此路长。 \n树羽迎朝日，撞钟望早霞。故人悲宿草，中使惨晨笳。 \n气有冲天剑，星无犯斗槎。唯馀孔公宅，长接鲁王家。",
  "dynasty": "唐代",
  "id": 3031,
  "name": "鲁忠王挽词三首",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}