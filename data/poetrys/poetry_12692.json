{
  "content": "惊湍流不极，夜度识云岑。长带溪沙浅，时因山雨深。 \n方同七里路，更遂五湖心。揭厉朝将夕，潺湲古至今。 \n花源君若许，虽远亦相寻。",
  "dynasty": "唐代",
  "id": 12692,
  "name": "赋得荆溪夜湍送蒋逸人归义兴山",
  "poet": {
    "desc": "皇甫冉，字茂政。约唐玄宗开元五年（公元717年）出生，卒于唐代宗大历五年（公元770年），润州（今镇江）丹阳人，著名诗人。先世居甘肃泾州。天宝十五年进士。曾官无锡尉，大历初入河南节度使王缙幕，终左拾遗、右补阙。其诗清新飘逸，多飘泊之感。",
    "id": 397,
    "image": "https://raw.githubusercontent.com/hujiaweibujidao/poetry/master/image/image_397.jpg",
    "name": "皇甫冉",
    "star": 0
  },
  "star": 1,
  "tags": []
}