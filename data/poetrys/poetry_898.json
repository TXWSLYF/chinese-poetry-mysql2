{
  "content": "瑟彼瑶爵，亚惟上公。室如屏气，门不容躬。 \n礼殷其本，乐执其中。圣皇永慕，天地幽通。 \n礼匝三献，乐遍九成。降循轩陛，仰欷皇情。 \n福与仁合，德因孝明。百年神畏，四海风行。 \n总总干戚，填填鼓钟。奋扬争气，坐作为容。 \n离若鸷鸟，合如战龙。万方观德，肃肃雍雍。 \n烈祖顺三灵，文宗威四海。黄钺诛群盗，朱旗扫多罪。 \n戢兵天下安，约法人心改。大哉干羽意，长见风云在。",
  "dynasty": "唐代",
  "id": 898,
  "name": "郊庙歌辞。享太庙乐章。凯安四章",
  "poet": {
    "id": 0,
    "name": "佚名",
    "star": 0
  },
  "star": 1,
  "tags": []
}