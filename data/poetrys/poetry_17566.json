{
  "content": "郁郁复纷纷，青霄干吕云。色令天下见，候向管中分。 \n远覆无人境，遥彰有德君。瑞容惊不散，冥感信稀闻。 \n湛露羞依草，南风耻带薰。恭惟汉武帝，馀烈尚氛氲。",
  "dynasty": "唐代",
  "id": 17566,
  "name": "青云干吕",
  "poet": {
    "desc": "令狐楚(766或768～837) ，唐代文学家。汉族，字壳士。宜州华原（今陕西耀县）人，先世居敦煌（今属甘肃）。贞元七年 (791)登进士第。宪宗时，擢职方员外郎，知制诰。出为华州刺史，拜河阳怀节度使。入为中书侍郎，同平章事。宪宗去世，为山陵使，因亲吏赃污事贬衡州刺史。逝世于山南西道节度使镇上。谥曰文。",
    "id": 539,
    "name": "令狐楚",
    "star": 0
  },
  "star": 2,
  "tags": []
}