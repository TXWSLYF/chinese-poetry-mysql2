{
  "content": "柳巷莺啼春未晓，画堂环佩珊珊。薰炉烘暖鹧鸪斑。寿杯须斗酌，舞袖正弓弯。 \n未说珥貂横玉事，勋名且勒燕然。归来方卜五湖闲。年年花月夜，沈醉绮罗间。",
  "dynasty": "宋代",
  "id": 55554,
  "name": "临江仙",
  "poet": {
    "desc": "生卒年月不详，字锡老，号审斋，东平(今属山东)人，流寓金陵，晚年转徙湘湖间。与游者张安世、韩元吉等，皆南渡初名士，年辈应亦相类。词风清拔可喜，著有《审斋词》1卷。",
    "id": 1777,
    "name": "王千秋",
    "star": 0
  },
  "star": 1,
  "tags": []
}