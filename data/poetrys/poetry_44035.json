{
  "content": "张颠颠后颠非颠，直至怀素之颠始是颠。师不谭经不说禅， \n筋力唯于草书朽。颠狂却恐是神仙，有神助兮人莫及。 \n铁石画兮墨须入，金尊竹叶数斗馀。半斜半倾山衲湿， \n醉来把笔狞如虎。粉壁素屏不问主，乱拏乱抹无规矩。 \n罗刹石上坐伍子胥，蒯通八字立对汉高祖。 \n势崩腾兮不可止，天机暗转锋铓里。闪电光边霹雳飞， \n古柏身中dg龙死。骇人心兮目眓瞁，顿人足兮神辟易。 \n乍如沙场大战后，断枪橛箭皆狼藉。又似深山朽石上， \n古病松枝挂铁锡。月兔笔，天灶墨，斜凿黄金侧锉玉， \n珊瑚枝长大束束。天马骄狞不可勒，东却西，南又北， \n倒又起，断复续。忽如鄂公喝住单雄信， \n秦王肩上bf著枣木槊。怀素师，怀素师， \n若不是星辰降瑞，即必是河岳孕灵。固宜须冷笑逸少， \n争得不心醉伯英。天台古杉一千尺，崖崩劁折何峥嵘。 \n或细微，仙衣半拆金线垂。或妍媚，桃花半红公子醉。 \n我恐山为墨兮磨海水，天与笔兮书大地，乃能略展狂僧意。 \n常恨与师不相识，一见此书空叹息。伊昔张渭任华叶季良， \n数子赠歌岂虚饰，所不足者浑未曾道著其神力。 \n石桥被烧烧，良玉土不蚀，锥画沙兮印印泥。 \n世人世人争得测，知师雄名在世间，明月清风有何极。",
  "dynasty": "唐代",
  "id": 44035,
  "name": "观怀素草书歌",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}