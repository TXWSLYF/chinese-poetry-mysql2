{
  "content": "绝代佳人难得，倾国，花下见无期。一双愁黛远山眉， \n不忍更思惟¤ \n闲掩翠屏金凤，残梦，罗幕画堂空。碧天无路信难通， \n惆怅旧房栊。 \n记得那年花下，深夜，初识谢娘时。水堂西面画帘垂， \n携手暗相期¤ \n惆怅晓莺残月，相别，从此隔音尘。如今俱是异乡人， \n相见更无因。",
  "dynasty": "唐代",
  "id": 47143,
  "name": "荷叶杯",
  "poet": {
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。",
    "id": 622,
    "image": "https://raw.githubusercontent.com/hujiaweibujidao/poetry/master/image/image_622.jpg",
    "name": "韦庄",
    "star": 0
  },
  "star": 2,
  "tags": []
}