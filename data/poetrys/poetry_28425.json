{
  "content": "三川歌颂彻咸秦，十二楼前侍从臣。休闭玉笼留鸑鷟， \n早开金埒纵麒麟。花深稚榻迎何客，月在膺舟醉几人。 \n自笑东风过寒食，茂陵寥落未知春。 \n半年三度转蓬居，锦帐心阑羡隼旟。老去自惊秦塞雁， \n病来先忆楚江鱼。长闻季氏千金诺，更望刘公一纸书。 \n春雪未晴春酒贵，莫教愁杀马相如。",
  "dynasty": "唐代",
  "id": 28425,
  "name": "寄献三川守刘公",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}