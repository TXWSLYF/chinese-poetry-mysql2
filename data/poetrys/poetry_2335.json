{
  "content": "帝图光往册，上德表鸿名。道冠二仪始，风高三代英。 \n乐和知化洽，讼息表刑清。罚轻犹在念，勿喜尚留情。 \n明慎全无枉，哀矜在好生。五疵过亦察，二辟理弥精。 \n幪巾示廉耻，嘉石务详平。每削繁苛性，常深恻隐诚。 \n政宽思济猛，疑罪必从轻。于张惩不滥，陈郭宪无倾。 \n刑措谅斯在，欢然仰颂声。",
  "dynasty": "唐代",
  "id": 2335,
  "name": "赋得慎罚",
  "poet": {
    "desc": "永兴县文懿子虞世南，字伯施，汉族，余姚（慈溪市观海卫镇鸣鹤场）人。初唐著名书法家、文学家，政治家。隋炀帝时官起居舍人，唐时历任秘书监、弘文馆学士等。唐太宗称他德行、忠直、博学、文词、书翰为五绝（“世南一人，有出世之才，遂兼五绝。一曰忠谠，二曰友悌，三曰博文，四曰词藻，五曰书翰。”原有诗文集30卷，但早已散失不全。民国时期，张寿镛辑成 《虞秘监集》 4卷，收入 《四明丛书》。",
    "id": 577,
    "image": "https://raw.githubusercontent.com/hujiaweibujidao/poetry/master/image/image_577.jpg",
    "name": "虞世南",
    "star": 0
  },
  "star": 2,
  "tags": []
}