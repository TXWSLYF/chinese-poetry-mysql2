{
  "content": "三秋佳节，罥晴空，凝碎露，茱萸千结。菊蕊和烟轻撚， \n酒浮金屑。征云雨，调丝竹，此时难辍。欢极、 \n一片艳歌声揭¤ \n黄昏慵别，炷沉烟，熏绣被，翠帷同歇。醉并鸳鸯双枕， \n暖偎春雪。语丁宁，情委曲，论心正切。夜深、 \n窗透数条斜月。",
  "dynasty": "唐代",
  "id": 47290,
  "name": "秋夜月",
  "poet": {
    "desc": "尹鹗（约公元896年前后在世）字不详，成都人。生卒年均不详，约唐昭宗乾宁中前后在世。事前蜀后主王衍，为翰林校书。累官至参卿。花间集称尹参卿，性滑稽，工诗词，与李珣友善，作风与柳永相近，今存十七首。词存《花间集》、《尊前集》中。今有王国维辑《尹参卿词》一卷。",
    "id": 132,
    "name": "尹鹗",
    "star": 0
  },
  "star": 1,
  "tags": []
}