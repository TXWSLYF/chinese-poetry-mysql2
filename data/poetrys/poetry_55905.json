{
  "content": "春回海角。望中佳气连云幕。晓来隐隐闻天乐。玉女金童，来奉瑶池约。 \n东风已破蟠桃萼。霞觞荐寿更酬酢。香山舞罢宫花落。步辇安舆，岁岁同行乐。",
  "dynasty": "宋代",
  "id": 55905,
  "name": "醉落魄（前题）",
  "poet": {
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。",
    "id": 926,
    "name": "姚述尧",
    "star": 0
  },
  "star": 1,
  "tags": []
}