{
  "content": "谈辨才疏堂上兵。画船齐岸暗潮平。万乘靴袍曾好问。须信。文章传口齿牙清。 \n三百寺应游未遍。□算。湖山风物岂无情。不独渠丘歌叔度。行路。吴谣终日有余声。",
  "dynasty": "宋代",
  "id": 48519,
  "name": "定风波令（再次韵送子瞻·般涉调）",
  "poet": {
    "desc": "张先（990－1078），字子野，乌程（今浙江湖州吴兴）人。北宋时期著名的词人，曾任安陆县的知县，因此人称“张安陆”。天圣八年进士，官至尚书都官郎中。晚年退居湖杭之间。曾与梅尧臣、欧阳修、苏轼等游。善作慢词，与柳永齐名，造语工巧，曾因三处善用“影”字，世称张三影。",
    "id": 587,
    "image": "https://raw.githubusercontent.com/hujiaweibujidao/poetry/master/image/image_587.jpg",
    "name": "张先",
    "star": 0
  },
  "star": 1,
  "tags": []
}