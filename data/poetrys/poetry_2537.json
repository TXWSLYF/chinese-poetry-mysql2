{
  "content": "汀葭肃徂暑，江树起初凉。水疑通织室，舟似泛仙潢。 \n连桡渡急响，鸣棹下浮光。日晚菱歌唱，风烟满夕阳。 \n凤杼秋期至，凫舟野望开。微吟翠塘侧，延想白云隈。 \n石似支机罢，槎疑犯宿来。天潢殊漫漫，日暮独悠哉。",
  "dynasty": "唐代",
  "id": 2537,
  "name": "七夕泛舟二首",
  "poet": {
    "desc": "卢照邻，初唐诗人。字升之，自号幽忧子，汉族，幽州范阳（治今河北省涿州市）人，其生卒年史无明载，卢照邻望族出身，曾为王府典签，又出任益州新都（今四川成都附近）尉，在文学上，他与王勃、杨炯、骆宾王以文词齐名，世称“王杨卢骆”，号为“初唐四杰”。有7卷本的《卢升之集》、明张燮辑注的《幽忧子集》存世。卢照邻尤工诗歌骈文，以歌行体为佳，不少佳句传颂不绝，如“得成比目何辞死，愿作鸳鸯不羡仙”等，更被后人誉为经典。",
    "id": 744,
    "image": "https://raw.githubusercontent.com/hujiaweibujidao/poetry/master/image/image_744.jpg",
    "name": "卢照邻",
    "star": 0
  },
  "star": 3,
  "tags": []
}