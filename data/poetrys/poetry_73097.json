{
  "content": "卖盐妇，百结青裙走风雨。\n雨花洒盐盐作卤，背负空筐泪如缕。\n三日破铛无粟煮，老姑饥寒更愁苦。\n道旁行人因问之，试泪吞声为君语：\n妾身家本住山东，夫家名在兵籍中。\n荷戈崎岖戍闽越，妾亦更里来相从。\n年来海上风尘起，楼船百战秋涛里。\n良人贾勇身先死，白骨谁知填海水。\n前年大儿征饶州，饶州未复军尚留。\n去年小儿攻高邮，可怜血作淮河流。\n中原音讯绝，官仓不开口。\n粮缺空营木落烟火稀，夜雨残灯泣呜咽。\n东邻西舍夫不归，今年嫁作商人妻。\n绣罗裁衣春日低，落花飞絮愁深闺。\n妾心如水甘贫贱，辛苦卖盐终不怨。\n得钱籴米供老姑，泉下无惭见夫面。\n君不见绣衣使者浙河东，采诗正欲观民风。\n莫弃吾依卖盐妇，归朝先奏明光宫。",
  "dynasty": "元代",
  "id": 73097,
  "name": "卖盐妇",
  "poet": {
    "desc": "杨维桢（1296—1370）元末明初著名诗人、文学家、书画家和戏曲家。字廉夫，号铁崖、铁笛道人，又号铁心道人、铁冠道人、铁龙道人、梅花道人等，晚年自号老铁、抱遗老人、东维子，会稽（浙江诸暨）枫桥全堂人。与陆居仁、钱惟善合称为“元末三高士”。杨维祯的诗，最富特色的是他的古乐府诗，既婉丽动人，又雄迈自然，史称“铁崖体”，极为历代文人所推崇。有称其为“一代诗宗”、“标新领异”的，也有誉其“以横绝一世之才，乘其弊而力矫之”的，当代学者杨镰更称其为“元末江南诗坛泰斗”。有《东维子文集》、《铁崖先生古乐府》行世。",
    "id": 1385,
    "image": "https://raw.githubusercontent.com/hujiaweibujidao/poetry/master/image/image_1385.jpg",
    "name": "杨维桢",
    "star": 0
  },
  "star": 1,
  "tags": []
}