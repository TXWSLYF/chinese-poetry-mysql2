{
  "content": "三十年前，爱买剑、买书买画。凡几度、诗坛争敌，酒兵取霸。春色秋光如可买，钱慳也不曾论价。任粗豪、争肯放头低，诸公下。今老大，空嗟呀。思往事，还惊诧。是和非未说，此心先怕。万事全将飞雪看，一间且问苍天借。乐馀龄、泉石在膏肓，吾非诈。",
  "dynasty": "宋代",
  "id": 67023,
  "name": "满江红",
  "poet": {
    "desc": "赵希迈，字端行，（一作瑞行）号西里，永嘉人。约公元一二四o年前后在世，即宋理宗嘉熙末前后在世。能词，作有西里稿。",
    "id": 1883,
    "name": "赵希迈",
    "star": 0
  },
  "star": 1,
  "tags": []
}