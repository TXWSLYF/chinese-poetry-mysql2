{
  "content": "一春花事今宵了。点检落红都已少。阿谁追路问东君，只有青青河畔草。 \n尊前不信韶华老。酒意妆光相借好。檐前暮雨亦多情，未做朝云容易晓。 \n南歌子正月二十八日定空寺赏梅暮霰寒依树，娇云冷傍人。江南谁寄一枝春。何似珑璁十里、更无尘。 \n雨萼胭脂淡，香须蝶子轻。碧山归路小桥横。谁见暗香今夜、月胧明。",
  "dynasty": "宋代",
  "id": 51500,
  "name": "玉楼春（三月三日雨夜觞客）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}