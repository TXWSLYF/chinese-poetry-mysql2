{
  "content": "橐泉梦断夜初长。别馆凄凉。细思二十年前事，叹人琴、已矣俱亡。改尽潘郎鬓发，消残荀令衣香。 \n多年布被冷如霜。到处同床。箫声一去无消息，但回首、天海茫茫。旧日风烟草树，而今总断人肠。",
  "dynasty": "宋代",
  "id": 61188,
  "name": "风入松（福清道中作）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 1,
  "tags": []
}