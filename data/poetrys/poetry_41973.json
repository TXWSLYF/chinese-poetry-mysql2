{
  "content": "穷秋朔风起，沧海愁阴涨。虏骑掠河南，汉兵屯灞上。 \n羽书惊沙漠，刁斗喧亭障。关塞何苍茫，遥烽递相望。 \n弱龄负奇节，侠客多招访。投笔弃繻生，提戈逐飞将。 \n拔剑照霜白，怒发冲冠壮。会立万里功，视君封侯相。",
  "dynasty": "唐代",
  "id": 41973,
  "name": "古意",
  "poet": {
    "desc": "戴休珽，唐朝著名诗人，作品有《古意》等。",
    "id": 1184,
    "name": "戴休珽",
    "star": 0
  },
  "star": 1,
  "tags": []
}