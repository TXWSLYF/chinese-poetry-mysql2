{
  "content": "今年风月好，正雪霁、凤城时。\n把鱼钥都开，钿车溢巷，火树交枝。\n参差闹蛾歌后，听笛家齐和《落梅》词。\n翠幌低悬录蔌，红楼不闭葳蕤。\n蛾眉帘卷再休垂，众里被人窥。\n乍含羞一晌，眼波又掷，鬟影相随。\n腰肢风前转侧，却凭肩回睇似沉思。\n料是金钗溜也，不知兜上鞋儿。",
  "dynasty": "清代",
  "id": 70739,
  "name": "木兰花慢·上元",
  "poet": {
    "desc": "朱彝尊(1629～1709)，清代诗人、词人、学者、藏书家。字锡鬯，号竹垞，又号驱芳，晚号小长芦钓鱼师，又号金风亭长。汉族，秀水（今浙江嘉兴市）人。康熙十八年（1679）举博学鸿词科，除检讨。二十二年（1683）入直南书房。曾参加纂修《明史》。博通经史，诗与王士祯称南北两大宗。作词风格清丽，为浙西词派的创始者，与陈维崧并称朱陈。精于金石文史，购藏古籍图书不遗余力，为清初著名藏书家之一。",
    "id": 637,
    "image": "https://raw.githubusercontent.com/hujiaweibujidao/poetry/master/image/image_637.jpg",
    "name": "朱彝尊",
    "star": 0
  },
  "star": 1,
  "tags": []
}