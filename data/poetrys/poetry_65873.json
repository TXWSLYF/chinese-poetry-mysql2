{
  "content": "浓润侵衣，暗香飘砌。雨中花色添憔悴。凤鞋湿透立多时，不言不语厌厌地。 \n眉上新愁，手中文字。因何不倩鳞鸿寄。想伊只诉薄情人，官中谁管闲公事。",
  "dynasty": "宋代",
  "id": 65873,
  "name": "踏莎行",
  "poet": {
    "desc": "北宋僧人、词人。字师利。安州（今湖北安陆）人。本姓张，名挥，仲殊为其法号。曾应进士科考试。生卒年不详。年轻时游荡不羁，几乎被妻子毒死，弃家为僧，先后寓居苏州承天寺、杭州宝月寺，因时常食蜜以解毒，人称蜜殊；或又用其俗名称他为僧挥。他与苏轼往来甚厚。徽宗崇宁年间自缢而死。",
    "id": 544,
    "name": "仲殊",
    "star": 0
  },
  "star": 1,
  "tags": []
}