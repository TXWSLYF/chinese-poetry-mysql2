{
  "content": "泥泥露凝叶，骚骚风入林。以兹皓月圆，不厌良夜深。 \n列坐屏轻箑，放怀弦素琴。儿女各冠笄，孙孩绕衣襟。 \n乃知大隐趣，宛若沧洲心。方结偕老期，岂惮华发侵。 \n笑语向兰室，风流传玉音。愧君袖中字，价重双南金。",
  "dynasty": "唐代",
  "id": 17234,
  "name": "新月与儿女夜坐听琴举酒",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 1,
  "tags": []
}