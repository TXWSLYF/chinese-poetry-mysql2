{
  "content": "绕窗风竹骨轻安，闲借阴符仰卧看。绝利一源真有谓， \n空劳万卷是无端。清虚可保升云易，嗜欲终知入圣难。 \n三要洞开何用闭，高台时去凭栏干。",
  "dynasty": "唐代",
  "id": 45167,
  "name": "读《阴符经》",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 5,
  "tags": []
}