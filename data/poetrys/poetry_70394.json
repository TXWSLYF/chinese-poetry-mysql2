{
  "content": "　　尽教，便了，□尔纵横闹。纱笼影里马头高，早雪拥蓝关道。休喜休欢，休\n烦休恼，只争个迟共早。比甘罗不小，比太公未老，须有日应心道。\n　　一悭，二奸，困煞英雄汉。陈抟占却一半山，不复梦周公旦。雨笠烟蓑，星\n驰云栈，利和名自古难。这番，上杆，休□了梯儿看。\n　　尽教，便了，彼各休相笑。正沙堤稳稳马头高，又贬上潮阳道。休喜休欢，\n休烦休恼，只争个迟共早。比太公未老，比甘罢又不小，此一梦何时觉。\n　　杜康，醉乡，竹叶樽琼花酿。人生三万六千场，既有限谁无恙。眨眼秋霜，\n飞来头上，趁春光倒玉觞。唤将，四娘，燕子舞莺儿唱。\n　　画堂，绮窗，玉错落金波酿。春风枉羡杜韦娘，试听宣娥唱。月窟新声，云\n鬟宫样，怎禁他粉黛香。这场，醉乡，勒留住山中相。\n　　楚阑，小蛮，锦瑟调银筝按。西园公子兴未阑，盏到休辞惮。明月帘栊，疏\n星河汉，倚红楼十二阑。夜寒，烛残，酒尽后人方散。\n　　紫袍，战袍，送了些活神道。不比农夫有下梢，不识长安道。耕种锄刨，无\n烦无恼，卧东窗日影高。芭棚下饭饱，麦场上醉倒，快活煞村田乐！　嘲妓家匾食\n　　白生生面皮，软溶溶肚皮，抄手儿得人意。当初只说假虚皮，就里多葱脍。\n水面上鸳鸯，行行来对对，空团圆不到底。生时节手儿上捏你，熟时节口儿里嚼\n你，美甘甘肚儿内知滋味。　嘲人穿破靴\n　　两腮，绽开，底破帮儿坏。几番修补费钱财，还不彻王皮债。不敢大步阔行，\n只得徐行短迈，怕的是狼牙石龟背阶。上台基左歪右歪，又不敢着楦排，只好倒\n吊起朝阳晒。　志感\n　　不读书有权，不识字有钱，不晓事倒有人夸荐。老人只恁忒心偏，贤和愚无\n分辨。折挫英雄，消磨良善，越聪明越运蹇！志高如鲁连，德过如闵骞，依本分\n只落的人轻贱。\n　　不读书最高，不识字最好，不晓事倒有人夸俏。老天不肯辨清浊，好和歹没\n条道。善的人欺，贫的人笑，读书人都累倒。立身则小学，修身则大学，智和能\n都不及鸭青钞。",
  "dynasty": "元代",
  "id": 70394,
  "name": "【中吕】朝天子_尽教，便了",
  "poet": {
    "id": 0,
    "name": "未知作者",
    "star": 0
  },
  "star": 3,
  "tags": []
}