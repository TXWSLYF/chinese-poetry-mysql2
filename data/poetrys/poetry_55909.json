{
  "content": "水阁弄清风，黯黯满园肥绿。茶罢竹间携手，有佳人如玉。 \n渊明三径已催归，名利几时足。遥想五云多处，奏南风一曲。",
  "dynasty": "宋代",
  "id": 55909,
  "name": "好事近（赠王清叔）",
  "poet": {
    "desc": "[约公元一一七三年前后在世]字道进，华亭人。生卒年均不详，约宋孝宗乾道末前后在世。生平事迹不可考。工词，著有箫台公馀词一卷，《强村丛书》传于世。",
    "id": 926,
    "name": "姚述尧",
    "star": 0
  },
  "star": 1,
  "tags": []
}