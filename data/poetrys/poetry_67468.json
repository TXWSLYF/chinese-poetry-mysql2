{
  "content": "未把金杯心已恻。少年病酒还成积。一昨宦游来水国。心知得。陶陶大醉何人识。 \n日近偶然频燕客。尊前巾帽时欹仄。致得沈疴盟枕席。吾方适。从今更不尝涓滴。",
  "dynasty": "宋代",
  "id": 67468,
  "name": "渔家傲（戎酒）",
  "poet": {
    "desc": "南宋乐安人。著有《和清真词》，时人合周邦彦、方千里词刻之，号三英集。作品有《瑞龙吟》、《琐窗寒》、《风流子 》、《渡江云》、《应天长 》、《荔枝香》、《还京乐》、《扫花游》、《玲珑四犯 》、《解连环》等。",
    "id": 1064,
    "name": "杨泽民",
    "star": 0
  },
  "star": 1,
  "tags": []
}