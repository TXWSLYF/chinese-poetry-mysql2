{
  "content": "恸哭钟陵下，东流与别离。二星来不返，双剑没相随。 \n独继先贤传，谁刊有道碑。故园荒岘曲，旅榇寄天涯。 \n白简曾连拜，沧洲每共思。抚孤怜齿稚，叹逝顾身衰。 \n泉壤成终古，云山若在时。秋风邻笛发，寒日寝门悲。 \n世难愁归路，家贫缓葬期。旧宾伤未散，夕临咽常迟。 \n自此辞张邵，何由见戴逵。独闻山吏部，流涕访孤儿。",
  "dynasty": "唐代",
  "id": 6926,
  "name": "哭张员外继（公及夫人相次没于洪州）",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 1,
  "tags": []
}