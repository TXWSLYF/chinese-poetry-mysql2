{
  "content": "云峰秀叠。露冷琉璃叶。北畔娑罗花弄雪。香度小桥淡月。 \n与君踏月寻花。玉人双捧流霞。吸尽杯中花月，仙风相送还家。",
  "dynasty": "宋代",
  "id": 51443,
  "name": "清平乐（东堂月夕小酌，时寒秀亭下娑罗花盛开）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 2,
  "tags": []
}