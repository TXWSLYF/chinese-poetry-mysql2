{
  "content": "辙迹光西崦，勋庸纪北燕。何如万方会，颂德九门前。 \n灼灼临黄道，迢迢入紫烟。仙盘正下露，高柱欲承天。 \n山类丛云起，珠疑大火悬。声流尘作劫，业固海成田。 \n帝泽倾尧酒，宸歌掩舜弦。欣逢下生日，还睹上皇年。",
  "dynasty": "唐代",
  "id": 3473,
  "name": "奉和天枢成宴夷夏群僚应制",
  "poet": {
    "desc": "李峤(644～713) ，唐代诗人。字巨山。赵州赞皇（今属河北）人。李峤对唐代律诗和歌行的发展有一定的作用与影响。他前与王勃、杨炯相接，又和杜审言、崔融、苏味道并称“文章四友”。",
    "id": 521,
    "image": "https://raw.githubusercontent.com/hujiaweibujidao/poetry/master/image/image_521.jpg",
    "name": "李峤",
    "star": 0
  },
  "star": 1,
  "tags": []
}