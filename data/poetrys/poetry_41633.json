{
  "content": "暖掠红香燕燕飞，五云仙珮晓相携。花开鹦鹉韦郎曲， \n竹亚虬龙白帝溪。富贵万场归紫酒，是非千载逐芳泥。 \n不知多少开元事，露泣春丛向日低。",
  "dynasty": "唐代",
  "id": 41633,
  "name": "春日期巢湖旧事",
  "poet": {
    "desc": "谭用之，[约公元九三二年前后在世]，里居及生卒年均不详，约后唐明宗长兴中前后在世。善为诗而官不达。著有诗集一卷，《新唐书艺文志》传于世。",
    "id": 548,
    "image": "https://raw.githubusercontent.com/hujiaweibujidao/poetry/master/image/image_548.jpg",
    "name": "谭用之",
    "star": 0
  },
  "star": 1,
  "tags": []
}