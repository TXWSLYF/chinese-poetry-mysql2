{
  "content": "圣哲承休运，伊夔列上台。覃恩丹徼远，入贡素翚来。 \n北阙欣初见，南枝顾未回。敛容残雪净，矫翼片云开。 \n驯扰将无惧，翻飞幸不猜。甘从上林里，饮啄自徘徊。",
  "dynasty": "唐代",
  "id": 5155,
  "name": "越裳贡白雉（一作孙昌胤诗）",
  "poet": {
    "desc": "丁仙芝，字元祯，曲阿（今江苏丹阳市）人，唐开元十三年登进士第，仕途颇波折，至十八年仍未授官，后亦仕至主簿、余杭县尉等职，好交游，其诗仅存十四首。",
    "id": 2486,
    "name": "丁仙芝",
    "star": 0
  },
  "star": 1,
  "tags": []
}