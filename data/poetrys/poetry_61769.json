{
  "content": "对楼头、欠招欢伯，和风吹老芳讯。凭阑面面蒲萄绿，依约碧岑才寸。无尽兴。纵燃竹烹泉，亦自清肠吻。凭谁与问。旧城郭何如，英雄安在，何说解孤愤。 \n铜＿路，极目长安甚近。当时宾主相信。翩翩公子登高赋，局面还思著紧。乘暇整。谩课柳评花，援镜搔蓬鬓。江平浪稳。怅我有兰舟，何人共楫，毋作孔明恨。",
  "dynasty": "宋代",
  "id": 61769,
  "name": "摸鱼儿（和陈次贾仲宣楼韵）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}