{
  "content": "篱落秋归见豆花，竹门当水岸横槎。松斋一雨宜清簟， \n佛室孤灯对绛纱。尽日抱愁跧似鼠，移时不动懒于蛇。 \n西江近有鲈鱼否，张翰扁舟始到家。",
  "dynasty": "唐代",
  "id": 32408,
  "name": "立秋后自京归家",
  "poet": {
    "desc": "李郢，字楚望，长安人。大中十年，第进士，官终侍御史。诗作多写景状物，风格以老练沉郁为主。代表作有《南池》、《阳羡春歌》、《茶山贡焙歌》、《园居》、《中元夜》、《晚泊松江驿》、《七夕》、《江亭晚望》、《孔雀》、《画鼓》、《晓井》等，其中以《南池》流传最广。",
    "id": 824,
    "name": "李郢",
    "star": 0
  },
  "star": 2,
  "tags": []
}