{
  "content": "权门阴奏夺移才，馹骑如星堕峡来。晁氏有恩忠作祸， \n贾生无罪直为灾。贞魂误向崇山殁，冤气疑从汨水回。 \n毕竟功成何处是，五湖云月一帆开。 \n月落湘潭棹不喧，玉杯瑶瑟奠蘋蘩。谁能力制乘时鹤， \n自取机沉在槛猿。位极乾坤三事贵，谤兴华夏一夫冤。 \n宵衣旰食明天子，日伏青蒲不敢言。",
  "dynasty": "唐代",
  "id": 28464,
  "name": "闻开江宋相公申锡下世二首",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}