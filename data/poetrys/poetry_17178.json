{
  "content": "外馆嫔仪贵，中参睿渥深。初笄横白玉，盛服镂黄金。 \n风度箫声远，河低婺彩沈。夜台留册谥，凄怆即徽音。 \n杳霭异湘川，飘飖驾紫烟。凤楼人已去，鸾镜月空悬。 \n雾湿汤沐地，霜凝脂粉田。音容无处所，应在玉皇前。",
  "dynasty": "唐代",
  "id": 17178,
  "name": "赠梁国惠康公主挽歌词二首",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 1,
  "tags": []
}