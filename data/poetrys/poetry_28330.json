{
  "content": "西岩一径不通樵，八十持杯未觉遥。龙在石潭闻夜雨， \n雁移沙渚见秋潮。经函露湿文多暗，香印风吹字半销。 \n应笑东归又南去，越山无路水迢迢。",
  "dynasty": "唐代",
  "id": 28330,
  "name": "题灵山寺行坚师院",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}