{
  "content": "雷息疏雨散，空山夏云晴。\n南轩对林晚，篱落新蛩鸣。\n白酒一樽满，坐歌天地清。\n十年身未闲，心在人间名。\n永怀君亲恩，久贱难退情。\n安得蓬丘侣，提携采瑶英。",
  "dynasty": "唐代",
  "id": 47471,
  "name": "山中晚兴寄裴侍御",
  "poet": {
    "desc": "司马扎，生卒年里贯均未详，唐宣宗大中（847~858）前后在世。曾登进士第，有诗名，与储嗣宗友善。著有《司马先辈集》，《全唐诗》。",
    "id": 525,
    "name": "司马扎",
    "star": 0
  },
  "star": 1,
  "tags": []
}