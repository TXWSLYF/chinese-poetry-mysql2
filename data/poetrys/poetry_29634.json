{
  "content": "玄晏先生已白头，不随鹓鹭狎群鸥。元卿谢免开三径， \n平仲朝归卧一裘。醉后独知殷甲子，病来犹作晋春秋。 \n尘缨未濯今如此，野水无情处处流。",
  "dynasty": "唐代",
  "id": 29634,
  "name": "韦寿博书斋（一作温庭筠诗）",
  "poet": {
    "desc": "薛逢，字陶臣，蒲洲河东（今山西永济县）人，会昌元年（公元八四一）进士。历侍御史、尚书郎。因恃才傲物，议论激切，屡忤权贵，故仕途颇不得意。《全唐诗》收录其诗一卷。《旧唐书》卷一九零，《新唐书》卷二零三皆有传。",
    "id": 524,
    "image": "https://raw.githubusercontent.com/hujiaweibujidao/poetry/master/image/image_524.jpg",
    "name": "薛逢",
    "star": 0
  },
  "star": 1,
  "tags": []
}