{
  "content": "湖海襟期，烟霞气宇，天下星郎。有灵方时后，年年却老，神锋耳底，夜夜腾光。万卷蟠胸，千钟蘸甲，衮衮词源三峡滂。功成处，见须弥日月，河岳星霜。 \n兴来引笔千行。看举世何人是智囊。任纵横万变，难瞒道眼，优游自乐，不识愁肠。闹市业中，密林静处，鼻观常闻三界香。天书到，听笙箫竞奏，幢盖班行。",
  "dynasty": "宋代",
  "id": 66525,
  "name": "沁园春（敬次自真人韵）",
  "poet": {
    "desc": "王居安（约1167～1232），字简卿、资道，原籍方岩（今属温岭），定居黄岩县城岩魁坊（今郏家巷）。南宋淳熙十四年（1187）进士，甲科第三名。",
    "id": 1169,
    "image": "https://raw.githubusercontent.com/hujiaweibujidao/poetry/master/image/image_1169.jpg",
    "name": "王居安",
    "star": 0
  },
  "star": 2,
  "tags": []
}