{
  "content": "洞庭违鄂渚，袅袅秋风时。何人不客游，独与帝子期。 \n黄鹄铩飞翅，青云叹沈姿。身终一骑曹，高盖者为谁。 \n从驾至梁汉，金根复京师。皇恩溢九垠，不记屠沽儿。 \n立身有高节，满卷多好诗。赫赫承明庭，群公默无词。 \n草木正摇落，哭兄鄱水湄。共居云阳里，轗轲多别离。 \n人生倏忽间，旅衬飘若遗。稚子新学拜，枯杨生一枝。 \n人生倏忽间，精爽无不之。旧国数千里，家人由未知。 \n人生倏忽间，安用才士为。",
  "dynasty": "唐代",
  "id": 13396,
  "name": "哭从兄苌",
  "poet": {
    "desc": "顾况（生卒年不详），字逋翁，号华阳真逸（一说华阳真隐）。晚年自号悲翁，汉族，唐朝海盐人，（今在浙江海宁境内）人。唐代诗人、画家、鉴赏家。他一生官位不高，曾任著作郎，因作诗嘲讽得罪权贵，贬饶州司户参军。晚年隐居茅山，有《华阳集》行世。",
    "id": 49,
    "image": "https://raw.githubusercontent.com/hujiaweibujidao/poetry/master/image/image_49.jpg",
    "name": "顾况",
    "star": 0
  },
  "star": 1,
  "tags": []
}