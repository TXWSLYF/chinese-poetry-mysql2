{
  "content": "南客西来话使君，涔阳风雨变行春。四邻耕钓趋仁政， \n千里烟花压路尘。去兽未胜除狡吏，还珠争似复逋民。 \n红兰浦暖携才子，烂醉连题赋白蘋.",
  "dynasty": "唐代",
  "id": 45187,
  "name": "寄澧阳吴使君",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}