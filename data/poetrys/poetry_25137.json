{
  "content": "大史占南极，秋分见寿星。增辉延宝历，发曜起祥经。 \n灼烁依狼地，昭彰近帝庭。高悬方杳杳，孤白乍荧荧。 \n应见光新吐，休征德自形。既能符圣祚，从此表遐龄。",
  "dynasty": "唐代",
  "id": 25137,
  "name": "老人星",
  "poet": {
    "desc": "赵蕃（1143年～1229年），字昌父，号章泉，原籍郑州。理宗绍定二年，以直秘阁致仕，不久卒。諡文节。",
    "id": 266,
    "image": "https://raw.githubusercontent.com/hujiaweibujidao/poetry/master/image/image_266.jpg",
    "name": "赵蕃",
    "star": 0
  },
  "star": 1,
  "tags": []
}