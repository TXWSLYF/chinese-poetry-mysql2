{
  "content": "怪得欢声满十龙。诞辰和气敌严冬。安书莲幕欣频到，庆事花城喜屡逢。 \n琼液泛，宝熏浓。华堂交口祝椿松。阿姑同健夫偕老，会有重重锦诰封。",
  "dynasty": "宋代",
  "id": 59493,
  "name": "鹧鸪天（乙丑岁寿内子）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}