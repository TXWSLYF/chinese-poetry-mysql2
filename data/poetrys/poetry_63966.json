{
  "content": "云阶步影夜凄凉。采丹房。宿芽黄。万粟千萤，风露四阑香。歌断小山枝上月，环佩冷，怯流光。 \n年时金屋罩琴床。忆情郎。淡梳妆。笋玉春纤，挼蕊细浮觞。愁夜满城今旧雨，分付菊，自重阳。",
  "dynasty": "宋代",
  "id": 63966,
  "name": "江神子",
  "poet": {
    "desc": "仇远(1247年～1326年），字仁近，一字仁父，钱塘（今浙江杭州）人。因居余杭溪上之仇山，自号山村、山村民，人称山村先生。元代文学家、书法家。元大德年间(1297~1307)五十八岁的他任溧阳儒学教授，不久罢归，遂在忧郁中游山河以终。",
    "id": 2104,
    "name": "仇远",
    "star": 0
  },
  "star": 1,
  "tags": []
}