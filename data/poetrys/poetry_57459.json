{
  "content": "新涨鸭头绿，春满白苹洲。小停画鹢，莫便折柳话离愁。缥缈觚棱在望，不用东风借便，一瞬到皇州。别酒十分酌，何惜覆瑶舟。 \n从此去，上华顶，入清流。人门如许，自合唾手复公侯。老我而今衰谢，梦绕故园松菊，底事更迟留。早晚挂冠去，江上狎浮鸥。",
  "dynasty": "宋代",
  "id": 57459,
  "name": "水调歌头（送魏倅）",
  "poet": {
    "desc": "王炎（1137——1218）字晦叔，一字晦仲，号双溪，婺源（今属江西）人。一生著述甚富，有《读易笔记》、《尚书小传》、《礼记解》、《论 语解》、《孝圣解》、《老子解》、《春秋衍义》、《象数稽疑》、《禹贡辨》等，《全宋词》第 三册录其词五十二首。事迹见胡升《王大监传》（《新安文献志》卷六九）、 《宋史翼》卷二四，参《南宋馆阁续 录》卷八、九。",
    "id": 726,
    "image": "https://raw.githubusercontent.com/hujiaweibujidao/poetry/master/image/image_726.jpg",
    "name": "王炎",
    "star": 0
  },
  "star": 1,
  "tags": []
}