{
  "about": "评解\n\n　　此词抒写忆别与怀人之情。上片着意写离亭送别。把酒送君，长亭折柳，离愁如我，更有何人！下片写留君不住，舟行渐远。人世相逢，能有几度！令人不胜感慨。通篇情辞凄婉，余韵悠长。",
  "content": "记年时、人人何处，长亭曾共杯酒。酒阑归去行人远，折不尽长亭柳。渐白首。待把酒送君，恰又清明后。青条似旧，问江北江南，离愁如我，还更有人否。\n留不住，强把蔬盘瀹韭。行舟又报潮候。风急岸花飞尽也，一曲啼红满袖。春波皱。青草外、人间此恨年年有。留连握手。数人世相逢，百年欢笑，能得几回又。",
  "dynasty": "宋代",
  "fanyi": "注释\n\n瀹：浸渍，煮。\n韭：多年生植物，可供蔬食。\n潮候：潮信。",
  "id": 72046,
  "name": "摸鱼儿·记年时人人何处",
  "poet": {
    "desc": "淳安人，生卒年均不详，约宋度宗咸淳中前后在世。咸淳元年，（公元一二六五年）进士，为太常博士，历监察御史官，大理寺卿。引疾去，筑室小酉源。元至元中，屡召不起，终于家。梦桂精于易，著有易衍及中庸，致用。",
    "id": 527,
    "image": "https://raw.githubusercontent.com/hujiaweibujidao/poetry/master/image/image_527.jpg",
    "name": "何梦桂",
    "star": 0
  },
  "star": 27,
  "tags": [
    "婉约",
    "追忆",
    "送别",
    "怀人"
  ]
}