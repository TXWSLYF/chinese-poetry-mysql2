{
  "content": "东流既瀰瀰，南纪信滔滔。水激沉碑岸，波骇弄珠皋。 \n含星映浅石，浮盖下奔涛。溜阔霞光近，川长晓气高。 \n樯乌转轻翼，戏鸟落风毛。客心既多绪，长歌且代劳。",
  "dynasty": "唐代",
  "id": 2571,
  "name": "渡汉江",
  "poet": {
    "desc": "李百药（565--648），字重规，定州安平（今属河北）人，唐朝史学家、诗人。 其父李德林曾任隋内史令，预修国史，撰有《齐史》。隋文帝时百药仕太子舍人、东宫学士。隋炀帝时仕桂州司马职，迁建安郡丞。后归唐，拜中书舍人、礼部侍郎、散骑常侍。人品耿直，曾直言上谏唐太宗取消诸侯，为太宗采纳。曾受命修订五礼、律令。另外，据《安平县志》载：李百药及家族墓地遗址在今河北省安平县程油子乡寺店村南。",
    "id": 178,
    "image": "https://raw.githubusercontent.com/hujiaweibujidao/poetry/master/image/image_178.jpg",
    "name": "李百药",
    "star": 0
  },
  "star": 23,
  "tags": []
}