{
  "content": "一曰：劝君不用登岘首山，读羊祜碑，男儿事业须自奇。 \n此碑山头如日月，日日照人人不知。人不知， \n青山白云徒尔为。 \n二曰：劝君登商山，不用觅商山皓，云深雪深骡马倒。 \n我愿终南太华变为金，吾后见之不为宝。我愿九州四海纸， \n幅幅与君为谏草。使蹑卨践夔，逢轩见皞。日环五色， \n是物得老，如此即商山皓。商山皓，君不用讨他， \n他必来相讨。 \n三曰：君不见释梵诸天寿亿垓，天上人间去复来。 \n君又不见紫金为轮一千幅，宝洲□四皆臣伏。 \n轮王释梵作何因，只是弘隆重大乘福。自古皇王与贤哲， \n顶敬心师刻金玉。报通三世释迦言，莫将梁武为题目。 \n君不见近代韦裴蒋与萧，文房书府师百僚。 \n代天理物映千古，布发掩泥非一朝。大哉释梵轮王璞， \n已矣何人继先觉。行行珍重寄斯言，斯言不是寻常曲□。",
  "dynasty": "唐代",
  "id": 44036,
  "name": "送卢舍人三首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}