{
  "content": "衮香绵柳絮飞，飘白雪梨花淡。怨东风墙杏色，醉晓日海堂酣。景物偏堪，\n车马人游览，赏清明三月三。绿苔撒点点青钱，碧草铺茸茸翠毯。\n　　【梁州】流水泛江汀暖浪，轻云锁山市睛岚。恐无多光景疾相探。雕鞍玉辔，\n纱帽罗衫。珍羞满卓，玉液盈坛。歌姬舞妓那堪，诗朋酒侣相谈。生存花屋平昙，\n兴足竹林阮咸，醉居相府曹参。放开，酒胆。恨狂风尽把花摇憾，叹阳和又虚赚。\n拚了陶陶饮兴酣，于理相干。\n　　【尾】紫霜毫入砚深深蘸，吟几首莺花诗满函，一望红稀绿暗。正游入不甘，\n奈顽童执骖，不由咱卷把骄骏辔头儿揽。　夏\n　　蔷薇满院香，菡萏双池锦。海榴浓喷火，萱草淡堆金。暑气难禁，天地炎蒸\n甚，闲行近绿阴。清风台榭开怀，傍流水亭轩赏心。\n　　【梁州】摇羽扇纳凉避暑，卸纱巾散发披襟。冰山雪槛忘怀饮，盘盛橄榄，\n水浸林擒。黄金盏大，白玉瓯深。会佳宾酒阵诗林，设华筵竹影松阴。白莲藕爽\n口香甜，锦鳞着牙味深，水晶瓜荐齿寒侵。满斟，醉吟。今朝酩酊明朝恁，不\n吃后待图甚？日月无情恋古今，休负光阴。\n　　【尾】倾残竹叶千尊，摘尽枇杷一树金。深喜娇娥见咱恁，向沙厨用心。安\n排下簟枕，专等归来醉时寝。　秋\n　　金凤凋杨柳衰，玉露养芙蓉艳。竹轻摇苍凤尾，松密长老龙鳞。残暑都潜，\n爽气被楼台占，称情怀景色添。火龙鳞红叶萧萧，金兽眼黄花苒苒。\n　　【梁州】南浦晓云飞画栎，西山暮雨洒珠帘。小糟酒摘珍珠酽。银盘馔满，\n生鼎香粘。黄橙味美，紫蟹肥甜。趁苍空天似白亻兼，玩清光月拥银蟾。不学那\n愁脉脉呆汉江淹，则学兴悠悠诗仙子瞻，陶陶醉客陶潜。意忻金樽到手谁曾厌，\n我待把醉乡占。不管衣襟被酒淹，无事拘钳。\n　　【尾】赏心事休教欠，饮兴吟怀似妻添。醉倒尊前，任君潜扌弃。指点、便\n嫌，胜似你红尘路上险。　冬\n　　青山失翠微，白玉无瑕玷。梨花和雨舞，柳絮带风ㄎ。泼粉堆盐，祥瑞天无\n欠，丰年气象添。乱飘湿僧舍茶烟，密洒透歌楼酒帘。\n　　【梁州】金盏内羊羔满泛，红炉兽炭频添。兰堂画角多妆点。锦茵绣榻，翠\n幕毡帘。鸾箫谩品，颦鼓轻敲。唱仙音余韵淹淹，捧牙版玉指纤纤。绮筵间盏到\n休推，宝鸭内香残再拈，玉壶中酒尽重添。况兼、兴タ。金波潋滟霞光闪，接入\n手不辞厌。为爱琼瑶尽意瞻，赏玩休嫌。\n　　【尾】玄冥不出权都占，青女三白势转严，酩酊甘将醉躯欠。见冰锥满檐，\n琼珠满帘，全不把红尘半星儿染。　急流勇退\n　　非贪鹦鹉杯，不入麒麟画。几株陶令柳，数亩邵平瓜。书卷生涯，甚日何年\n罢，枉将鳌背查。下苦志空学得满腹文章，至如今误赚了盈头白发。\n　　【梁州】昨日闹垓垓兵临孟水，今日冷清清草满章华。叹兴亡世事如嚼蜡。\n则不如ド半缸绿蚁，啜一盏清茶。感时怀苦，对景嗟呀。水穿云碧玉流霞，山叠\n翠青锦蒙纱。黄菊绽猛兽睁睛，红叶落火龙退甲。苍松盘怪蟒张牙。景幽，静雅。\n一轮皓月林梢挂，醉后将骞驴跨。稚子山妻引到家，煞强如大纛高牙。\n　　【尾】南山射虎弓藏，北海诛龙剑隐匣。两字功名不牵挂，书房中卧咱。松\n阴下坐咱，无是无非快活煞。",
  "dynasty": "元代",
  "id": 70435,
  "name": "【南吕】一枝花　四景　春",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}