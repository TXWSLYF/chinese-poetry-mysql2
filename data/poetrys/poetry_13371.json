{
  "content": "龙剑昔藏影，送雄留其雌。人生阻欢会，神物亦别离。 \n碧树感秋落，佳人无还期。夜琴为君咽，浮云为君滋。 \n爱而伤不见，星汉徒参差。 \n幽居盼天造，胡息运行机。春葩妍既荣，秋叶瘁以飞。 \n滔滔川之逝，日没月光辉。所贵法乾健，于道悟入微。 \n任彼声势徒，得志方夸毗。 \n浮生果何慕，老去羡介推。陶令何足录，彭泽归已迟。 \n空负漉酒巾，乞食形诸诗。吾惟抱贞素，悠悠白云期。",
  "dynasty": "唐代",
  "id": 13371,
  "name": "拟古三首（第一首一作长安古意）",
  "poet": {
    "desc": "顾况（生卒年不详），字逋翁，号华阳真逸（一说华阳真隐）。晚年自号悲翁，汉族，唐朝海盐人，（今在浙江海宁境内）人。唐代诗人、画家、鉴赏家。他一生官位不高，曾任著作郎，因作诗嘲讽得罪权贵，贬饶州司户参军。晚年隐居茅山，有《华阳集》行世。",
    "id": 49,
    "image": "https://raw.githubusercontent.com/hujiaweibujidao/poetry/master/image/image_49.jpg",
    "name": "顾况",
    "star": 0
  },
  "star": 1,
  "tags": []
}