{
  "content": "笙簧缭绕，书鼓声喧，佳人对舞绣帘前。高卷铺衬，广列华筵。人人献香祝寿，捧流霞，永庆高年。名香爇，睹重重华盖，金兽喷烟。 \n一愿皇恩频降，松柏对龟鹤，彭祖齐肩。二愿子子孙孙，尽贡三元，石崇富贵也休夸，陆地神仙。更三愿，愿年年佳庆，永保团圆。",
  "dynasty": "宋代",
  "id": 67615,
  "name": "胜胜慢",
  "poet": {
    "desc": "李商英，男，宋代著名诗人。",
    "id": 3146,
    "name": "李商英",
    "star": 0
  },
  "star": 1,
  "tags": []
}