{
  "content": "帝圃疏金阙，仙台驻玉銮。野分鸣鸑岫，路接宝鸡坛。 \n林树千霜积，山宫四序寒。蝉急知秋早，莺疏觉夏阑。 \n怡神紫气外，凝睇白云端。舜海词波发，空惊游圣难。",
  "dynasty": "唐代",
  "id": 2600,
  "name": "九成宫秋初应诏",
  "poet": {
    "desc": "刘祎之（ 631—687），字希美，常州晋陵（今江苏常州）人。唐初学者。少以文藻知名。上元中，迁左史、弘文馆直学士，参决政事。又与人同撰《列女传》、《乐书》等共千余卷。曾一度坐事放逐。则天临朝，倍受信任，官至凤阁侍郎、同凤阁鸾台三品。后以私议太后返政，并受人诬告，被赐死。",
    "id": 1671,
    "name": "刘祎之",
    "star": 0
  },
  "star": 1,
  "tags": []
}