{
  "content": "绮纨游上国，多作少年行。二十二词赋，惟君著美名。 \n童颜且白皙，佩德如瑶琼。荀氏风流盛，胡家公子清。 \n有才不偶谁之过，肯即藏锋事高卧。洛阳草色犹自春， \n游子东归喜拜亲。漳水桥头值鸣雁，朝歌县北少行人。 \n别离斗酒心相许，落日青郊半微雨。请君骑马望西陵， \n为我殷勤吊魏武。",
  "dynasty": "唐代",
  "id": 6045,
  "name": "送刘方平",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}