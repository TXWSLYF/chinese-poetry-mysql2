{
  "content": "天阔雁还疏，人远心犹近。贤甥有义，我岂无亲。泪从眼角流，情向书中尽。\n自愧残年多愚钝，丁宁话不叙闲文。勤攻书史，常亲笔砚，承维先人。　赠朱昭信升千户\n　　文武继宗门，忠义全臣节。枪摇银蟒，笔走鸟蛇。箭瑞燕尾钅比，刀取猩喉\n血。戴月披霜无明夜，记当先功次重叠。紫泥封昨宵到也，花银带今朝系也，褐\n罗伞明日来也。　寄情\n　　奇遇凤鸾交，紧挽鸳鸯结。津甜稠攘，味苦离别。行去恣往来，流水无明夜。\n料得名花怎肯随风谢，惹香泥燕口重叠。叹韶光看看过也，想娇溜痴痴望也，许\n佳期准准来也。　修竹仕女图\n　　意味有谁知，心事无人问。郁孤闷翠烟缥渺，覆清寒苍雪缤纷。空闻子凤鸣，\n难觅青鸾信，目断湘云咫尺天涯近。欲思不醉无归，望城头双凫早飞。喜琴外孤\n鹤并美，愿天边五马追随。",
  "dynasty": "元代",
  "id": 69454,
  "name": "【中吕】普天乐　答沈甥书",
  "poet": {
    "desc": "顾鉴中，生平、里籍均不详。《张小山小令选·附录》录其曲。注“元顾鉴中”。",
    "id": 1637,
    "name": "顾鉴中",
    "star": 0
  },
  "star": 2,
  "tags": []
}