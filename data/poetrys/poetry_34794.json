{
  "content": "钝碧顽青几万秋，直无天地始应休。莫嫌尘土佯遮面， \n能向楼台强出头。霁色陡添千尺翠，夕阳闲放一堆愁。 \n假饶不是神仙骨，终抱琴书向此游。",
  "dynasty": "唐代",
  "id": 34794,
  "name": "南山",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 4,
  "tags": []
}