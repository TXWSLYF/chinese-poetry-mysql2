{
  "content": "缥缈云间质，盈盈波上身。袖罗斜举动埃尘，明艳不胜春¤ \n翠鬓晚妆烟重，寂寂阳台一梦。冰眸莲脸见长新， \n巫峡更何人。 \n蝶舞梨园雪，莺啼柳带烟。小池残日艳阳天，苎萝山又山¤ \n青鸟不来愁绝，忍看鸳鸯双结。春风一等少年心， \n闲情恨不禁。",
  "dynasty": "唐代",
  "id": 47029,
  "name": "巫山一段云",
  "poet": {
    "desc": "唐昭宗李晔（867年－904年），初名李杰，即位后改名李敏，后又改名李晔。唐懿宗李漼第七子，唐僖宗李儇之弟，唐朝第十九位皇帝（除去武则天和殇帝以外），888年－904年在位，在位16年，享年38岁。葬于和陵，死后谥号为圣穆景文孝皇帝。",
    "id": 1106,
    "image": "https://raw.githubusercontent.com/hujiaweibujidao/poetry/master/image/image_1106.jpg",
    "name": "李晔",
    "star": 0
  },
  "star": 2,
  "tags": []
}