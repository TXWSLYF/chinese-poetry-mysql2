{
  "content": "礼乐逢明主，韬钤用老臣。恭凭神武策，远御鬼方人。 \n供帐荣恩饯，山川喜诏巡。天文日月丽，朝赋管弦新。 \n幼志传三略，衰材谢六钧。胆由忠作伴，心固道为邻。 \n汉保河南地，胡清塞北尘。连年大军后，不日小康辰。 \n剑舞轻离别，歌酣忘苦辛。从来思博望，许国不谋身。",
  "dynasty": "唐代",
  "id": 4431,
  "name": "将赴朔方军应制",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}