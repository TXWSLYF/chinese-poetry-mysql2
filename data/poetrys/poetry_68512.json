{
  "content": "年去年来来去早。怪底不来，庭院春光老。知过谁家翻别调。家家望断飞踪窅。 \n千里潇湘烟渺渺。不记雕梁，旧日恩多少。匝近清明檐外叫。故巢犹在朱檐晓。",
  "dynasty": "宋代",
  "id": 68512,
  "name": "蝶恋花（清明前两日闻燕）",
  "poet": {
    "desc": "号紫岩，婺源（今属江西）人。嘉熙三年（1239）生。咸淳二年（1266），中亚选，入元不仕。至顺元年（1330）卒，年九十二。有《紫岩集》，已佚。事见《新安文献志》卷八七《紫岩先生汪公宗臣行状》。今存诗十三首，《全宋词》录其词4首。",
    "id": 2338,
    "name": "汪宗臣",
    "star": 0
  },
  "star": 1,
  "tags": []
}