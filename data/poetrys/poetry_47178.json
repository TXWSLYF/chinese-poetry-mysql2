{
  "content": "鸳鸯对浴银塘暖，水面蒲梢短。垂杨低拂麴尘波， \n蛛丝结网露珠多，滴圆荷¤ \n遥思桃叶吴江碧，便是天河隔。锦鳞红鬣影沉沉， \n相思空有梦相寻，意难任。 \n宝檀金缕鸳鸯枕，绶带盘宫锦。夕阳低映小窗明， \n南园绿树语莺莺，梦难成¤ \n玉炉香暖频添炷，满地飘轻絮。珠帘不卷度沈烟， \n庭前闲立画秋千，艳阳天。",
  "dynasty": "唐代",
  "id": 47178,
  "name": "虞美人",
  "poet": {
    "desc": "唐末五代时人，字平珪，高阳（今属河北人），一作南阳（今属河南）人。年十四，登进士第。已而入蜀，从王建，官翰林学士承旨，进文思殿大学士，拜司徒，蜀亡，随王衍降唐。未几，复事孟氏，与欧阳烔等五人以小词为孟昶所赏。《花间集》称毛司徒，著有《前蜀纪事》《茶谱》，词存三十二首，今有王国维辑《毛司徒词》一卷。",
    "id": 254,
    "name": "毛文锡",
    "star": 0
  },
  "star": 1,
  "tags": []
}