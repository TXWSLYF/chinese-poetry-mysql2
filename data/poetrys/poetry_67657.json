{
  "content": "雪消楼外山。正秦淮、翠溢回澜。香梢豆蔻，红轻犹怕春寒。晓光浮画戟，卷绣帘、风暖玉钩闲。紫府仙人，花围羽帔星冠。 \n蓬莱阆苑，意倦游、常戏世间。佩麟旧都，江左襦袴歌欢。只恐催归觐，剩宴都、休诉酒杯宽。明岁应看，钧容舞袖歌鬟。",
  "dynasty": "宋代",
  "id": 67657,
  "name": "遥天奉翠华引",
  "poet": {
    "desc": "侯置（？——？）字彦周，东山（今山东诸城）人。南渡居长沙，绍兴中以直学士知建康。卒于孝宗时。其词风清婉娴雅。有《孏窟词》",
    "id": 2103,
    "name": "侯置",
    "star": 0
  },
  "star": 1,
  "tags": []
}