{
  "content": "急水浮萍风里絮。恰似人情，恩爱无凭据。去便不来来便去。到头毕竟成轻负。 \n帘卷春山朝又暮。莺燕空忙，不念花无主。心事万千谁与诉。断云零雨知何处。",
  "dynasty": "宋代",
  "id": 66539,
  "name": "蝶恋花（别恨）",
  "poet": {
    "desc": "字子和，钱塘人。生卒年均不详，[约公元一一九八年前后在世]，即约宋宁宗庆元中前后在世。工词。尝有王生陶女月夜共沉西湖，礼之作霜天晓角吊之。礼之有顺受老人词五卷，《花庵词选》传于世。",
    "id": 2026,
    "name": "吴礼之",
    "star": 0
  },
  "star": 1,
  "tags": []
}