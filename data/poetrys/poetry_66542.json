{
  "content": "风乍扇。帘外落红千片。飞尽落花春不管。斗忙莺与燕。 \n往事上心撩乱。睡起日高犹倦。料得伊家情眷眷。近来长梦见。",
  "dynasty": "宋代",
  "id": 66542,
  "name": "谒金门（春晚）",
  "poet": {
    "desc": "字子和，钱塘人。生卒年均不详，[约公元一一九八年前后在世]，即约宋宁宗庆元中前后在世。工词。尝有王生陶女月夜共沉西湖，礼之作霜天晓角吊之。礼之有顺受老人词五卷，《花庵词选》传于世。",
    "id": 2026,
    "name": "吴礼之",
    "star": 0
  },
  "star": 1,
  "tags": []
}