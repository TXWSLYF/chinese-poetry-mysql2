{
  "content": "夕阳门巷荒城曲，清间早鸣秋树。薄翦绡衣，凉生鬓影，独饮天边风露。朝朝暮暮。奈一度凄吟，一番凄楚。尚有残声，蓦然飞过别枝去。 \n齐宫往事谩省，行人犹与说，当时齐女。雨歇空山，月笼古柳，仿佛旧曾听处。离情正苦。甚懒拂笺，倦拈琴谱。满地霜红，浅，莎寻蜕羽。",
  "dynasty": "宋代",
  "id": 68609,
  "name": "齐天乐（蝉）",
  "poet": {
    "desc": "陈纪（1254—1345），字景元，号淡轩，一号陵交，东莞（今属广东）人。南宋末年诗人、词人。领咸淳九年（1273年）乡荐，咸淳九年（1273年）与兄陈庚同登进士，官通直郎。宋亡后，不仕，与赵必襐、赵时清等隐于乡中，诗酒酬唱。",
    "id": 2919,
    "name": "陈纪",
    "star": 0
  },
  "star": 1,
  "tags": []
}