{
  "content": "菊浦桃源瞰九城，鸾歌凤啸忽将迎。千岩杂树云霞色， \n百道流泉风雨声。上客由来轩盖重，幽人自觉薜萝轻。 \n疑是昔年栖息地，山中日暮有馀情。",
  "dynasty": "唐代",
  "id": 46741,
  "name": "九城寻山水",
  "poet": {
    "desc": "薛曜，字异华，祖籍蒲州汾阴（今山西万荣）人，世代为儒雅之家，以文学知名。官正谏大夫（谏议大夫）。有集二十卷，今存诗五首（《全唐诗》收录五首，但实际可查现存共八首）。",
    "id": 2174,
    "image": "https://raw.githubusercontent.com/hujiaweibujidao/poetry/master/image/image_2174.jpg",
    "name": "薛曜",
    "star": 0
  },
  "star": 1,
  "tags": []
}