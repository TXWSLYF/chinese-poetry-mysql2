{
  "content": "向蓬莱云渺。姑射山深，有春长好。香满枝南，笑人间惊早。试问寒柯，镂冰裁玉，费化工多少。东合诗成，西湖梦觉，几番清晓。 \n好是罗帏，麝温屏暖，却恨烟村，雨愁风恼。一一清芬，为东君倾倒。待得明年，翠阴青子，荫凤皇池沼。更把阳和，从头付与，繁花芳草。",
  "dynasty": "宋代",
  "id": 55340,
  "name": "醉蓬莱（梅）",
  "poet": {
    "desc": "赵彦端（1121~1175）字德庄，号介庵，汴人。生卒年均不详，约宋高宗绍兴末前后在世。工为词，尝赋西湖谒金门词，有“波底夕阳红湿”之句。高宗喜曰：“我家裹人也会作此”！……\"乾道、淳熙间，（公元一一七四年前后）以直宝文阁知建宁府。终左司郎官。彦端词以婉约纤秾胜，有介庵词四卷，及介庵集十卷，外集三卷，均《宋史艺文志》并行于世。",
    "id": 650,
    "name": "赵彦端",
    "star": 0
  },
  "star": 2,
  "tags": []
}