{
  "content": "一片白葛巾，潜夫自能结。篱边折枯蒿，聊用簪华发。 \n有时醉倒长松侧，酒醒不见心还忆。谷鸟衔将却趁来， \n野风吹去还寻得。十年紫竹溪南住，迹同玄豹依深雾。 \n草堂窗底漉春醅，山寺门前逢暮雨。临汝袁郎得相见， \n闲云引到东阳县。鲁性将他类此身，还拈野物赠傍人。 \n空留棁仗犊鼻裈，濛濛烟雨归山村。",
  "dynasty": "唐代",
  "id": 24331,
  "name": "葛巾歌（贝州漳南县赠杨炯燗）",
  "poet": {
    "desc": "刘言史(约公元742年至813年间)，唐代诗人。藏书家，赵州邯郸人。约公元742年至813年间，约自唐玄宗天宝元年至宪宗元和八年间在世。少尚气节，不举进士。与李贺同时，工诗，美丽恢赡，自贺外世莫能比。亦与孟郊友善。初客镇襄，尝造节度使王武俊。武俊好词艺，特加敬异卒后，葬于襄阳。孟郊作歌哭之。言史著有歌诗六卷，《新唐书艺文志》传于世。曾旅游金陵、潇湘、岭南等地。王武俊任成德军节度使时，颇好文学，为之请官，诏授枣强县令，世称“刘枣强”，但未就任。",
    "id": 3108,
    "image": "https://raw.githubusercontent.com/hujiaweibujidao/poetry/master/image/image_3108.jpg",
    "name": "刘言史",
    "star": 0
  },
  "star": 1,
  "tags": []
}