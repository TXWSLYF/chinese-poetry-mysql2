{
  "content": "日落江村远，烟云度几重。问人孤驿路，驱马乱山峰。 \n夜入霜林火，寒生水寺钟。凄凉哭途意，行处又饥凶。 \n西江江上月，远远照征衣。夜色草中网，秋声林外机。 \n渚田牛路熟，石岸客船稀。无复是乡井，鹧鸪聊自飞。 \n秋滩一望平，远远见山城。落日啼乌桕，空林露寄生。 \n烧畬残火色，荡桨夜溪声。况是会游处，桑田小变更。",
  "dynasty": "唐代",
  "id": 26662,
  "name": "江西道中作三首",
  "poet": {
    "desc": "张祜 字承吉，邢台清河人，唐代著名诗人。出生在清河张氏望族，家世显赫，被人称作张公子，有“海内名士”之誉。张祜的一生，在诗歌创作上取得了卓越成就。“故国三千里，深宫二十年”张祜以是得名，《全唐诗》收录其349首诗歌。",
    "id": 56,
    "image": "https://raw.githubusercontent.com/hujiaweibujidao/poetry/master/image/image_56.jpg",
    "name": "张祜",
    "star": 0
  },
  "star": 1,
  "tags": []
}