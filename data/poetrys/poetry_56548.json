{
  "content": "今夕复何夕，此地过中秋。尝心亭上唤客，追忆去年游。千里江山如画，万井笙歌不夜，扶路看遨头。玉界拥银阙，珠箔卷琼钩。 \n驭风去，忽吹到，岭边州。去年明月依旧，还照我登楼。楼下水明沙静，楼外参横斗转，搔首思悠悠。老子兴不浅，聊复此淹留。",
  "dynasty": "宋代",
  "id": 56548,
  "name": "水调歌头（桂林中秋）",
  "poet": {
    "desc": "张孝祥（1132年－1169年），字安国，号于湖居士，汉族，简州（今属四川）人，生于明州鄞县。宋朝词人。著有《于湖集》40卷、《于湖词》1卷。其才思敏捷，词豪放爽朗，风格与苏轼相近，孝祥“尝慕东坡，每作为诗文，必问门人曰：‘比东坡如何？’”",
    "id": 406,
    "image": "https://raw.githubusercontent.com/hujiaweibujidao/poetry/master/image/image_406.jpg",
    "name": "张孝祥",
    "star": 0
  },
  "star": 2,
  "tags": []
}