{
  "content": "袅袅婷婷似观音，则少个净瓶。玉笋轻舒整乌云，宝髻偏相美。脸儿多风韵，\n多风韵。\n　　款撒金莲懒抬头，直恁么害羞。小小鞋儿四季花头，缠得尖尖瘦。推把衫扣，\n把衫扣。\n　　眼角眉尖送春情，直恁志诚。款步轻移暗传情，不能够相侵近。两下里成孤\n令，成孤令。\n　　暗想多情不良才，风流般相态，病枕着床几时和谐。天若知其爱，敢也和天\n害，和天害。\n　　雁字长空点残云，绝无个信音。到秋深不想早回程，合寄纸平安信。直恁心\n肠硬，心肠硬。\n　　独宿孤眠几时休，心中是有。眼趁上姻缘不能成就，害得厌厌瘦。永夜如何\n守？如何守？\n　　寸禄沾身有赏罚，我其实怕他。损人安己要成家，一个个违王法。天理难容\n纳，不是耍。\n　　贪饕贿赂显荣华，似镜中看花。浮名浮利不贪他，万事无牵挂。一笔都勾罢，\n散诞煞。\n　　利名两字不坚牢，参透也弃了。紫袍不恋恋麻袍，其实心儿好。乐者为之乐，\n愁较少。",
  "dynasty": "元代",
  "id": 70597,
  "name": "【双调】快活年_袅袅婷婷似",
  "poet": {
    "id": 0,
    "name": "未知作者",
    "star": 0
  },
  "star": 1,
  "tags": []
}