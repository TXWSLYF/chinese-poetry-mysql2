{
  "content": "封章才达冕旒前，黜诏俄离玉座端。二乱岂由明主用， \n五危终被佞臣弹。西巡凤府非为固，东播銮舆卒未安。 \n谏疏至今如可在，谁能更与读来看。",
  "dynasty": "唐代",
  "id": 38208,
  "name": "上蜀王",
  "poet": {
    "desc": "张道古，一名睍，字子美，临淄人。景福中，擢进士第，官至右拾遗，以直谏谪施州司户。后入蜀，王建召为武司郎中，寻复贬死。诗二首。",
    "id": 2786,
    "name": "张道古",
    "star": 0
  },
  "star": 1,
  "tags": []
}