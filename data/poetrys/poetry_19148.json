{
  "content": "共爱东南美，青青叹有筠。贞姿众木异，秀色四时均。 \n枝叶当无改，风霜岂惮频。虚心如待物，劲节自留春。 \n鲜润期栖凤，婵娟可并人。可怜初箨卷，粉泽更宜新。",
  "dynasty": "唐代",
  "id": 19148,
  "name": "赋得竹箭有筠",
  "poet": {
    "desc": "席夔，字梧川,唐朝书法家，诗人。襄州襄阳人，存诗二首。贞元十年进士及第，十二年博学宏词及第。《全唐诗》卷478有陆畅《成都赠别席夔》。贞元二十年官渭南县尉，曾与柳宗元一道致祭于顾少连灵前，见吕温《祭座主故兵部尚书顾公文》。",
    "id": 1615,
    "name": "席夔",
    "star": 0
  },
  "star": 1,
  "tags": []
}