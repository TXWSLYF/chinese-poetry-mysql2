{
  "content": "故人惜此去，留琴明月前。今来我访旧，泪洒白云天。 \n讵欲匣孤响，送君归夜泉。抚琴犹可绝，况此故无弦。 \n何必雍门奏，然后泪潺湲。",
  "dynasty": "唐代",
  "id": 14874,
  "name": "闻亡友王七嘉禾寺得素琴",
  "poet": {
    "desc": "李益(约750—约830)， 唐代诗人，字君虞，祖籍凉州姑臧（今甘肃武威市凉州区），后迁河南郑州。大历四年(769)进士，初任郑县尉，久不得升迁，建中四年(783)登书判拔萃科。因仕途失意，后弃官在燕赵一带漫游。以边塞诗作名世，擅长绝句，尤其工于七绝。",
    "id": 484,
    "image": "https://raw.githubusercontent.com/hujiaweibujidao/poetry/master/image/image_484.jpg",
    "name": "李益",
    "star": 0
  },
  "star": 1,
  "tags": []
}