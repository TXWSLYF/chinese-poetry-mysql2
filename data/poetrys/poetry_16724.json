{
  "content": "郊庙祗严祀，斋庄觌上玄。别开金虎观，不离紫微天。 \n树古长杨接，池清太液连。仲山方补衮，文举自伤年。 \n风溢铜壶漏，香凝绮阁烟。仍闻白雪唱，流咏满鹍弦。",
  "dynasty": "唐代",
  "id": 16724,
  "name": "奉酬中书相公至日圜丘行事…于集贤院叙情见寄之什",
  "poet": {
    "desc": "武元衡（758―815），唐代诗人、政治家，字伯苍。缑氏（今河南偃师东南）人。武则天曾侄孙。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。元和八年，征还秉政，早朝被平卢节度使李师道遣刺客刺死。赠司徒，谥忠愍。《临淮集》十卷，今编诗二卷。",
    "id": 831,
    "name": "武元衡",
    "star": 0
  },
  "star": 1,
  "tags": []
}