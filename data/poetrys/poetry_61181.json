{
  "content": "南狱后，累任作祠官。试说与君看。仙都玉局才交卸，新衔又管华州山。怪先生，吟胆壮，饮肠宽。 \n去岁拥、旌旗称太守。今岁带、＿＿称漫叟。慵入闹，惯投闲。有时拂袖寻种放，有时携枕就陈抟。任旁人，嘲潦倒，笑痴顽。",
  "dynasty": "宋代",
  "id": 61181,
  "name": "最高楼（戊戌自寿）",
  "poet": {
    "desc": "刘克庄(1187～1269) 南宋诗人、词人、诗论家。字潜夫，号后村。福建莆田人。宋末文坛领袖，辛派词人的重要代表，词风豪迈慷慨。在江湖诗人中年寿最长，官位最高，成就也最大。晚年致力于辞赋创作，提出了许多革新理论。",
    "id": 106,
    "image": "https://raw.githubusercontent.com/hujiaweibujidao/poetry/master/image/image_106.jpg",
    "name": "刘克庄",
    "star": 0
  },
  "star": 2,
  "tags": []
}