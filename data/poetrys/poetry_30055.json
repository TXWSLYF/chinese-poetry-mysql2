{
  "content": "北固岩端寺，佳名自上台。地从京口断，山到海门回。 \n曙色烟中灭，潮声日下来。一隅通雉堞，千仞耸楼台。 \n林暗疑降虎，江空想度杯。福庭增气象，仙磬落昭回。 \n觉路花非染，流年景谩催。隋宫凋绿草，晋室散黄埃。 \n西蜀波湍尽，东溟日月开。如登最高处，应得见蓬莱。",
  "dynasty": "唐代",
  "id": 30055,
  "name": "题甘露寺",
  "poet": {
    "desc": "卢肇（818(戊戌年)—882）字子发，江西宜春文标乡（现属分宜）人，唐会昌三年（公元843年）状元，先后在歙州、宣州、池州、吉州做过刺史。所到之处颇有文名，官誉亦佳，又因他作为唐相李德裕的得意门生，入仕后并未介入当时的“牛李党争”，故一直为人们所称道。",
    "id": 686,
    "image": "https://raw.githubusercontent.com/hujiaweibujidao/poetry/master/image/image_686.jpg",
    "name": "卢肇",
    "star": 0
  },
  "star": 1,
  "tags": []
}