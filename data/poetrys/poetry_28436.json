{
  "content": "楚客停桡太守知，露凝丹叶自秋悲。蟹螯只恐相如渴， \n鲈鲙应防曼倩饥。风卷曙云飘角远，雨昏寒浪挂帆迟。 \n离心更羡高斋夕，巫峡花深醉玉卮。",
  "dynasty": "唐代",
  "id": 28436,
  "name": "舟行早发庐陵郡郭寄滕郎中",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}