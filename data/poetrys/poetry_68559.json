{
  "content": "妾似春蚕抽缕。君似筝弦移柱。无语结同心，满地落花飞絮。 \n归去。归去。遥指乱云遮处。",
  "dynasty": "宋代",
  "id": 68559,
  "name": "如梦令",
  "poet": {
    "desc": "王沂孙，字圣与，号碧山、中仙、玉笥山人。会稽（今浙江绍兴）人，年辈大约与张炎相仿，入元后曾任庆元路学正。有《花外集》，又名《碧山乐府》。",
    "id": 421,
    "image": "https://raw.githubusercontent.com/hujiaweibujidao/poetry/master/image/image_421.jpg",
    "name": "王沂孙",
    "star": 0
  },
  "star": 3,
  "tags": []
}