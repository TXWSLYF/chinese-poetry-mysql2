{
  "content": "往年壮心在，尝欲济时难。奉诏举州兵，令得诛暴叛。 \n上将屡颠覆，偏师尝救乱。未曾弛戈甲，终日领簿案。 \n出入四五年，忧劳忘昏旦。无谋静凶丑，自觉愚且懦。 \n岂欲皂枥中，争食麧与藖。去年辞职事，所惧贻忧患。 \n天子许安亲，官又得闲散。自家樊水上，性情尤荒慢。 \n云山与水木，似不憎吾漫。以兹忘时世，日益无畏惮。 \n漫醉人不嗔，漫眠人不唤。漫游无远近，漫乐无早晏。 \n漫中漫亦忘，名利谁能算。闻君劝我意，为君一长叹。 \n人谁年八十，我已过其半。家中孤弱子，长子未及冠。 \n且为儿童主，种药老谿涧。",
  "dynasty": "唐代",
  "id": 12228,
  "name": "漫酬贾沔州",
  "poet": {
    "desc": "元结（719～772年），中国唐代文学家。字次山，号漫叟 、聱叟 。河南鲁山人。天宝六载(747)应举落第后，归隐商余山。天宝十二载进士及第。安禄山反，曾率族人避难猗玗洞 （今湖北大冶境内），因号猗玗子。乾元二年(759)，任山南东道节度使史翙幕参谋，招募义兵，抗击史思明叛军，保全十五城。代宗时，任道州刺史，调容州，加封容州都督充本管经略守捉使，政绩颇丰。大历七年(772)入朝，同年卒于长安。",
    "id": 79,
    "image": "https://raw.githubusercontent.com/hujiaweibujidao/poetry/master/image/image_79.jpg",
    "name": "元结",
    "star": 0
  },
  "star": 1,
  "tags": []
}