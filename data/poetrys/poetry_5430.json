{
  "content": "期仙磴者，盖危磴穹窿，迥接云路，灵仙仿佛。若可期及， \n儒者毁所不见则黜之，盖疑冰之谈信矣。词曰： \n霏微阴壑兮气腾虹，迤逦危磴兮上凌空。 \n青霞杪兮紫云垂，鸾歌凤舞兮吹参差。 \n鸾歌凤舞兮期仙磴，鸿驾迎兮瑶华赠。山中人兮好神仙， \n想像闻此兮欲升烟，铸月炼液兮伫还年。",
  "dynasty": "唐代",
  "id": 5430,
  "name": "嵩山十志十首。期仙磴",
  "poet": {
    "desc": "卢鸿一（?一740前后）唐画家、诗人，著名隐士。一名鸿，字浩然，一字颢然，本幽州范阳（今河北涿县东北）人，徙居洛阳，后隐居嵩山（今登封市）。博学，善篆籀，工八分书，能诗。画山水树石，得平远之趣，与王维相当。卢鸿回山后，聚徒五百余人，讲学于草堂之中，成为一时之盛。自绘其胜景为《草堂十志图》，有摹本，图录于《故宫名画三百种》。《全唐诗》录存其骚体诗十首，名《嵩山十志》，为描写嵩山十景、歌咏自己的隐逸生活之作。",
    "id": 2192,
    "name": "卢鸿一",
    "star": 0
  },
  "star": 1,
  "tags": []
}