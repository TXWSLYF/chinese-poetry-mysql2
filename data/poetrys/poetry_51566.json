{
  "content": "红摧绿挫，莺愁蝶怨，满院落花风紧。醉乡好梦恰瞢腾，又冷落、一成吹醒。 \n柔红不耐，暗香犹好，觑著翻成不忍。春心减尽眼长闲，更肯被、游丝牵引。",
  "dynasty": "宋代",
  "id": 51566,
  "name": "鹊桥仙（春院）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}