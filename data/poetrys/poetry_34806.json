{
  "content": "长松埋涧底，郁郁未出原。孤云飞陇首，高洁不可攀。 \n古道贵拙直，时事不足言。莫饮盗泉水，无为天下先。 \n智者与愚者，尽归北邙山。唯有东流水，年光不暂闲。",
  "dynasty": "唐代",
  "id": 34806,
  "name": "遣怀",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}