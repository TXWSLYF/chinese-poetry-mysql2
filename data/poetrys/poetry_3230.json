{
  "content": "列位簪缨序，隐居林野躅。徇物爽全直，栖真昧均俗。 \n若人兼吏隐，率性夷荣辱。地藉朱邸基，家在青山足。 \n暂弭西园盖，言事东皋粟。筑室俯涧滨，开扉面岩曲。 \n庭幽引夕雾，檐迥通晨旭。迎秋谷黍黄，含露园葵绿。 \n胜情狎兰杜，雅韵锵金玉。伊我怀丘园，愿心从所欲。",
  "dynasty": "唐代",
  "id": 3230,
  "name": "和同府李祭酒休沐田居",
  "poet": {
    "desc": "李峤(644～713) ，唐代诗人。字巨山。赵州赞皇（今属河北）人。李峤对唐代律诗和歌行的发展有一定的作用与影响。他前与王勃、杨炯相接，又和杜审言、崔融、苏味道并称“文章四友”。",
    "id": 521,
    "image": "https://raw.githubusercontent.com/hujiaweibujidao/poetry/master/image/image_521.jpg",
    "name": "李峤",
    "star": 0
  },
  "star": 1,
  "tags": []
}