{
  "content": "日暮秋风吹野花，上清归客意无涯。\n桃源寂寂烟霞闭，天路悠悠星汉斜。\n还似世人生白发，定知仙骨变黄芽。\n东城南陌频相见，应是壶中别有家。",
  "dynasty": "唐代",
  "id": 47626,
  "name": "赠韩道士",
  "poet": {
    "desc": "张泌，字子澄，唐末重要作家，生卒年约与韩偓(842-914)相当。",
    "id": 688,
    "image": "https://raw.githubusercontent.com/hujiaweibujidao/poetry/master/image/image_688.jpg",
    "name": "张泌",
    "star": 0
  },
  "star": 3,
  "tags": []
}