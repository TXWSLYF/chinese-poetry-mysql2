{
  "content": "仆本江上客，牵迹在方内。寤寐霄汉间，居然有灵对。 \n翕尔登霞首，依然蹑云背。电策驱龙光，烟途俨鸾态。 \n乘月披金帔，连星解琼珮。浮识俄易归，真游邈难再。 \n寥廓沉遐想，周遑奉遗诲。流俗非我乡，何当释尘昧。",
  "dynasty": "唐代",
  "id": 3158,
  "name": "忽梦游仙",
  "poet": {
    "desc": "王勃（649或650～676或675年），唐代诗人。汉族，字子安。绛州龙门(今山西河津)人。王勃与杨炯、卢照邻、骆宾王齐名，世称“初唐四杰”，其中王勃是“初唐四杰”之首。",
    "id": 289,
    "image": "https://raw.githubusercontent.com/hujiaweibujidao/poetry/master/image/image_289.jpg",
    "name": "王勃",
    "star": 0
  },
  "star": 4,
  "tags": []
}