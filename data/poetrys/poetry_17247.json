{
  "content": "五驱龙虎节，一入凤凰池。令尹自无喜，羊公人不疑。 \n天归京兆日，叶下洞庭时。湘水秋风至，凄凉吹素旗。 \n丹旐发江皋，人悲雁亦号。湘南罢亥市，汉上改词曹。 \n表墓双碑立，尊名一字褒。常闻平楚狱，为报里门高。",
  "dynasty": "唐代",
  "id": 17247,
  "name": "湖南观察使故相国袁公挽歌二首（一作刘禹锡诗）",
  "poet": {
    "desc": "权德舆，唐代文学家。字载之。天水略阳（今甘肃秦安）人。后徙润州丹徒（今江苏镇江）。德宗时，召为太常博士，改左补阙，迁起居舍人、知制诰，进中书舍人。宪宗时，拜礼部尚书、同中书门下平章事，后徙刑部尚书，复以检校吏部尚书出为山南西道节度使。卒谥文，后人称为权文公。",
    "id": 603,
    "image": "https://raw.githubusercontent.com/hujiaweibujidao/poetry/master/image/image_603.jpg",
    "name": "权德舆",
    "star": 0
  },
  "star": 1,
  "tags": []
}