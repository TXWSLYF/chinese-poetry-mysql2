{
  "content": "身没南朝宅已荒，邑人犹赏旧风光。芹根生叶石池浅， \n桐树落花金井香。带暖山蜂巢画阁，欲阴溪燕集书堂。 \n闲愁此地更西望，潮浸台城春草长。",
  "dynasty": "唐代",
  "id": 28363,
  "name": "游江令旧宅",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 2,
  "tags": []
}