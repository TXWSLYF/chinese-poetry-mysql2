{
  "content": "窗中独自起，帘外独自行。愁见蜘蛛织，寻思直到明。 \n碓上米不舂，窗中丝罢络。看渠驾去车，定是无四角。 \n不见心相许，徒云脚漫勤。摘荷空摘叶，是底采莲人。 \n窗外山魈立，知渠脚不多。三更机底下，摸著是谁梭。 \n郎去摘黄瓜，郎来收赤枣。郎耕种麻地，今作西舍道。",
  "dynasty": "唐代",
  "id": 1496,
  "name": "相和歌辞。读曲歌五首",
  "poet": {
    "desc": "张祜 字承吉，邢台清河人，唐代著名诗人。出生在清河张氏望族，家世显赫，被人称作张公子，有“海内名士”之誉。张祜的一生，在诗歌创作上取得了卓越成就。“故国三千里，深宫二十年”张祜以是得名，《全唐诗》收录其349首诗歌。",
    "id": 56,
    "image": "https://raw.githubusercontent.com/hujiaweibujidao/poetry/master/image/image_56.jpg",
    "name": "张祜",
    "star": 0
  },
  "star": 1,
  "tags": []
}