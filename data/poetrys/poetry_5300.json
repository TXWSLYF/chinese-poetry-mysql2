{
  "content": "海内文章伯，朝端礼乐英。一言兴宝运，三入济群生。 \n命与才相偶，年将位不并。台星忽已坼，流恸轸皇情。 \n甲第三重戟，高门四列侯。已成冠盖里，更有凤凰楼。 \n人世方为乐，生涯遽若休。空馀掌纶地，传庆百千秋。",
  "dynasty": "唐代",
  "id": 5300,
  "name": "故右丞相赠太师燕文贞公挽词二首",
  "poet": {
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。",
    "id": 910,
    "image": "https://raw.githubusercontent.com/hujiaweibujidao/poetry/master/image/image_910.jpg",
    "name": "孙逖",
    "star": 0
  },
  "star": 1,
  "tags": []
}