{
  "content": "秋到双溪溪上树。叶叶凉声，未省来何许。尽拓溪楼窗与户。倚阑清夜窥河鼓。 \n那得吟朋同此住。独对秋芳，欲寄花无处。杖履相从曾有语。未来先自愁君去。",
  "dynasty": "宋代",
  "id": 61300,
  "name": "蝶恋花（和玉林韵）",
  "poet": {
    "desc": "冯取洽，字熙之，号双溪翁，延平（今福建南平）人。生卒年均不详，约宋理淳佑初前后在世。工词，常与黄升唱和。《花庵词选》中录他的词五首。",
    "id": 1742,
    "name": "冯取洽",
    "star": 0
  },
  "star": 1,
  "tags": []
}