{
  "content": "子为郡从事，主印清淮边。谈笑一州里，从容群吏先。 \n手持三尺令，遣决如流泉。太守既相许，诸公谁不然。 \n孤城连海树，万室带山烟。春日溪湖净，芳洲葭菼连。 \n炊粳蟹螯熟，下箸鲈鱼鲜。野鹤宿檐际，楚云飞面前。 \n听歌送离曲，且驻木兰船。赠尔八行字，当闻佳政传。",
  "dynasty": "唐代",
  "id": 5996,
  "name": "送马录事赴永阳（一作嘉）",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}