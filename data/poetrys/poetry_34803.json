{
  "content": "坐近松风骨自寒，茅斋直拶白雪边。玄关不闭何人到， \n此事谁论在佛先。天竺老师留一句，曹溪行者答全篇。 \n今朝林下忘言说，强把新诗寄谪仙。",
  "dynasty": "唐代",
  "id": 34803,
  "name": "禅林寺作寄刘书记",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 1,
  "tags": []
}