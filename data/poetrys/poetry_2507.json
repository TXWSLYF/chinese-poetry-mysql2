{
  "content": "三秋北地雪皑皑，万里南翔渡海来。欲随石燕沉湘水， \n试逐铜乌绕帝台。帝台银阙距金塘，中间鹓鹭已成行。 \n先过上苑传书信，暂下中州戏稻粱。虞人负缴来相及， \n齐客虚弓忽见伤。毛翎频顿飞无力，羽翮摧颓君不识。 \n唯有庄周解爱鸣，复道郊哥重奇色。惆怅惊思悲未已， \n裴回自怜中罔极。传闻有鸟集朝阳，讵胜仙凫迩帝乡。 \n云间海上应鸣舞，远得鹍弦犹独抚。金龟全写中牟印， \n玉鹄当变莱芜釜。愿君弄影凤凰池，时忆笼中摧折羽。",
  "dynasty": "唐代",
  "id": 2507,
  "name": "失群雁",
  "poet": {
    "desc": "卢照邻，初唐诗人。字升之，自号幽忧子，汉族，幽州范阳（治今河北省涿州市）人，其生卒年史无明载，卢照邻望族出身，曾为王府典签，又出任益州新都（今四川成都附近）尉，在文学上，他与王勃、杨炯、骆宾王以文词齐名，世称“王杨卢骆”，号为“初唐四杰”。有7卷本的《卢升之集》、明张燮辑注的《幽忧子集》存世。卢照邻尤工诗歌骈文，以歌行体为佳，不少佳句传颂不绝，如“得成比目何辞死，愿作鸳鸯不羡仙”等，更被后人誉为经典。",
    "id": 744,
    "image": "https://raw.githubusercontent.com/hujiaweibujidao/poetry/master/image/image_744.jpg",
    "name": "卢照邻",
    "star": 0
  },
  "star": 1,
  "tags": []
}