{
  "content": "乐事无过新岁，生辰恰占元宵。湄湘台下有欢谣。今尹风流年少。 \n暂借牛刀凫舄，宜参豹尾鸡翘。政成三异合归朝。拭目天边紫诏。",
  "dynasty": "宋代",
  "id": 59517,
  "name": "西江月（寿韩宰）",
  "poet": {
    "desc": "［约公元一二二四年前后在世］字承禧，临江人。生卒年均不详，约宋宁宗嘉定末前后在世。嘉定间进士。官楚、越间。其他事迹不可考。",
    "id": 299,
    "name": "郭应祥",
    "star": 0
  },
  "star": 1,
  "tags": []
}