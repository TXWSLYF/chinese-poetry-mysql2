{
  "content": "盛德总群英，高标仰国桢。独安巡狩日，曾掩赵张名。 \n业就难辞宠，朝回更授兵。晓川分牧马，夜雪覆连营。 \n长策威殊俗，嘉谋翊圣明。画图规阵势，梦笔纪山行。 \n绶拂池中影，珂摇竹外声。赐欢征妓乐，陪醉问公卿。 \n却忆经前事，翻疑得此生。分深存没感，恩在子孙荣。 \n览镜愁将老，扪心喜复惊。岂言沈族重，但觉杀身轻。 \n有泪沾坟典，无家集弟兄。东西遭世难，流浪识交情。 \n阅古宗文举，推才慕正平。应怜守贫贱，又欲事躬耕。",
  "dynasty": "唐代",
  "id": 14602,
  "name": "雪谤后书事上皇甫大夫",
  "poet": {
    "desc": "卢纶（约737-约799），字允言，唐代诗人，大历十才子之一，汉族，河中蒲（今山西省永济县）人。天宝末举进士，遇乱不第；代宗朝又应举， 屡试不第。大历六年，宰相元载举荐，授阌乡尉；后由王缙荐为集贤学士，秘书省校书郎，升监察御史。出为陕府户曹、河南密县令。后元载、王缙获罪，遭到牵连。德宗朝复为昭应令，又任河中浑瑊元帅府判官，官至检校户部郎中。有《卢户部诗集》。",
    "id": 583,
    "image": "https://raw.githubusercontent.com/hujiaweibujidao/poetry/master/image/image_583.jpg",
    "name": "卢纶",
    "star": 0
  },
  "star": 1,
  "tags": []
}