{
  "content": "自持衡镜采幽沈，此事常闻旷古今。危叶只将终委地， \n焦桐谁料却为琴。蒿莱讵报生成德，犬马空怀感恋心。 \n明日还家盈眼血，定应回首即沾襟。 \n江上长思狎钓翁，此心难与昨心同。自承丘壑新恩重， \n已分烟霞旧隐空。龙变偶因资巨浪，鸟飞谁肯借高风。 \n应怜死节无门效，永叹潜怀似转蓬。",
  "dynasty": "唐代",
  "id": 30134,
  "name": "将归蜀留献恩地仆射二首",
  "poet": {
    "desc": "姚鹄，字居云。蜀中（四川中部）人。诗人。姚鹄(hú)早年时期隐居蜀中，经常出入当时好士公卿之席幕。于会昌三年(843)经宰相李德裕的推荐，进士及第。咸通十一年(870)，姚鹄累官至江南东道台州刺史。姚鹄工诗善文，元代人辛文房谓姚鹄“吏材文价，俱不甚超。”《唐才子传》，然而故震亨却称赞其诗为“清泼而不可多得”《唐音癸签》。姚鹄留诗词共三十七首。",
    "id": 2868,
    "name": "姚鹄",
    "star": 0
  },
  "star": 1,
  "tags": []
}