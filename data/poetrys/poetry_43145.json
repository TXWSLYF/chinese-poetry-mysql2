{
  "content": "归风白马引嘶声，落日犹看楚客情。塞口竹缘空戍没， \n潮头沙拥慢冈成。松田且欲亲耕种，郡守何偏问姓名。 \n东道宿程投故栅，依依渔父解相迎。",
  "dynasty": "唐代",
  "id": 43145,
  "name": "别卢使君归故栅村",
  "poet": {
    "desc": "法振[唐]（约公元七八二年前后在世）（一作震，亦作贞）的本姓、里居、生卒年及生平事迹均不详，约唐德宗建中中前后在世。",
    "id": 2681,
    "name": "法振",
    "star": 0
  },
  "star": 1,
  "tags": []
}