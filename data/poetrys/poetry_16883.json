{
  "content": "石氏遗文在，凄凉见故园。轻风思奏乐，衰草忆行轩。 \n舞榭苍苔掩，歌台落叶繁。断云归旧壑，流水咽新源。 \n曲沼残烟敛，丛篁宿鸟喧。唯馀池上月，犹似对金尊。",
  "dynasty": "唐代",
  "id": 16883,
  "name": "石季伦金谷园（一本题作金谷怀古）",
  "poet": {
    "desc": "许尧佐[唐]（约公元八o六年前后在世）字、里、生卒年均不详，约唐宪宗元和元年前后在世。擢进士第，又举宏辞，为太子校书郎。贞元十六年，（公元八oo年）与张宗本、郑权皆佐征西幕府。后位谏议大夫，卒。尧佐著有传，奇文柳氏传行于世。亦为诗，全唐诗录有他的诗六首。",
    "id": 1576,
    "image": "https://raw.githubusercontent.com/hujiaweibujidao/poetry/master/image/image_1576.jpg",
    "name": "许尧佐",
    "star": 0
  },
  "star": 1,
  "tags": []
}