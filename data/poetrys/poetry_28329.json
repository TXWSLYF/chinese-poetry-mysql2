{
  "content": "水晚云秋山不穷，自疑身在画屏中。孤舟移棹一江月， \n高阁卷帘千树风。窗下覆棋残局在，橘边沽酒半坛空。 \n早炊香稻待鲈鲙，南渚未明寻钓翁。",
  "dynasty": "唐代",
  "id": 28329,
  "name": "夜归驿楼",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}