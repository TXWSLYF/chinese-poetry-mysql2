{
  "content": "忽忽岁云暮，相望限风烟。长歌欲对酒，危坐遂停弦。 \n停弦变霜露，对酒怀朋故。朝看桂蟾晚，夜闻鸿雁度。 \n鸿度何时还，桂晚不同攀。浮云映丹壑，明月满青山。 \n青山云路深，丹壑月华临。耿耿离忧积，空令星鬓侵。",
  "dynasty": "唐代",
  "id": 2502,
  "name": "赠益府裴录事",
  "poet": {
    "desc": "卢照邻，初唐诗人。字升之，自号幽忧子，汉族，幽州范阳（治今河北省涿州市）人，其生卒年史无明载，卢照邻望族出身，曾为王府典签，又出任益州新都（今四川成都附近）尉，在文学上，他与王勃、杨炯、骆宾王以文词齐名，世称“王杨卢骆”，号为“初唐四杰”。有7卷本的《卢升之集》、明张燮辑注的《幽忧子集》存世。卢照邻尤工诗歌骈文，以歌行体为佳，不少佳句传颂不绝，如“得成比目何辞死，愿作鸳鸯不羡仙”等，更被后人誉为经典。",
    "id": 744,
    "image": "https://raw.githubusercontent.com/hujiaweibujidao/poetry/master/image/image_744.jpg",
    "name": "卢照邻",
    "star": 0
  },
  "star": 1,
  "tags": []
}