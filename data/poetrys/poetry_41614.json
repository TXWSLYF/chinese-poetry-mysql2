{
  "content": "孤云无定鹤辞巢，自负焦桐不说劳。服药几年期碧落， \n验符何处咒丹毫。子陵山晓红云密，青草湖平雪浪高。 \n从此人稀见踪迹，还应选地种仙桃。",
  "dynasty": "唐代",
  "id": 41614,
  "name": "送丁道士归南中",
  "poet": {
    "desc": "谭用之，[约公元九三二年前后在世]，里居及生卒年均不详，约后唐明宗长兴中前后在世。善为诗而官不达。著有诗集一卷，《新唐书艺文志》传于世。",
    "id": 548,
    "image": "https://raw.githubusercontent.com/hujiaweibujidao/poetry/master/image/image_548.jpg",
    "name": "谭用之",
    "star": 0
  },
  "star": 3,
  "tags": []
}