{
  "content": "清世谁能便陆沈，相逢休作忆山吟。若教仙桂在平地， \n更有何人肯苦心。去国汉妃还似玉，亡家石氏岂无金。 \n且安怀抱莫惆怅，瑶瑟调高尊酒深。",
  "dynasty": "唐代",
  "id": 35542,
  "name": "落第书怀寄友人",
  "poet": {
    "desc": "罗邺 (825—?)，字不详，余杭人，有“诗虎”之称。约唐僖宗乾符中前后在世。著有诗集一卷，《新唐书艺文志》传于世。",
    "id": 2522,
    "image": "https://raw.githubusercontent.com/hujiaweibujidao/poetry/master/image/image_2522.jpg",
    "name": "罗邺",
    "star": 0
  },
  "star": 2,
  "tags": []
}