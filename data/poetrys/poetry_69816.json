{
  "content": "落花轻惹暖丝香，飞燕过东墙。重重帘幕闲清昼，金篆小烟缕初长。罗衣乍\n经春瘦，蛾眉慵扫残妆。\n　　【幺】几回寂寞怨东皇，独自暗情伤。振衣忽忆当时话，空低首踏遍红芳。\n看到蓠コ卸也，玉骢何处垂杨。\n　　【夜行船】暮雨朝云劳梦想，算却是几般情况。海阔相思，山高恩爱，都撮\n在这心上。\n　　【乔牌儿】韩香空妄想，何粉怎承望。怪灵鹊不离花枝上，又来没事谎。\n　　【搅筝芭】恰撇下心儿忘，才说着意儿谎。俺捱过恶诧风声，搜索遍风流伎\n俩。蓦忖量，猛参详。空将顺人情笔尖和泪染，怎诉衷肠！\n　　【月上海棠】尘蒙金锁闲朱幌，泪湿香绒冷绣床。无语傍归台，全不似旧时\n格样。慵游赏，忍见莺双燕两。\n　　【幺】无端云雨权收掌，谁说道阳台路凄怆。着意会鸾凰。稳把佳期盼，指\n望成来往，一任闲人讲。\n　　【赚煞】挑灯织锦空劳攘，须跳出悉罗怨网。花压东墙，潜等待栊门儿月明\n下响。",
  "dynasty": "元代",
  "id": 69816,
  "name": "【双调】风入松_落花轻惹暖",
  "poet": {
    "desc": "杨景贤，名暹，后改名讷，字景贤，一字景言。生卒年不详。然明初贾仲明《录鬼簿续编》云\"与余交五十年\"，永乐初尚得宠于朱明，可知杨氏乃元末明初戏曲家。杨氏本为蒙古人，上辈已移居浙江钱塘，故朱有炖《烟花梦引》言及京都乐妓蒋兰英时云之：\"钱塘杨讷为作传奇而深许之。\"《录鬼簿续编》言杨氏\"善琵琶，好戏谑，乐府出人头地。锦阵花营，悠悠乐志。与余交五十年。永乐初，与舜民一般遇宠。后卒于金陵\"。按其小传，知杨氏生平有三要。",
    "id": 1374,
    "image": "https://raw.githubusercontent.com/hujiaweibujidao/poetry/master/image/image_1374.jpg",
    "name": "杨景贤",
    "star": 0
  },
  "star": 1,
  "tags": []
}