{
  "content": "授衣感穷节，策马凌伊关。归齐逸人趣，日觉秋琴闲。 \n寒露衰北阜，夕阳破东山。浩歌步榛樾，栖鸟随我还。",
  "dynasty": "唐代",
  "id": 2928,
  "name": "初到陆浑山庄",
  "poet": {
    "desc": "宋之问，字延清，一名少连，汉族，汾州（今山西汾阳市）人。一说虢州弘农（今河南灵宝县）人。初唐时期的著名诗人。",
    "id": 248,
    "image": "https://raw.githubusercontent.com/hujiaweibujidao/poetry/master/image/image_248.jpg",
    "name": "宋之问",
    "star": 0
  },
  "star": 1,
  "tags": []
}