{
  "content": "东蒙镇海沂，合沓馀百里。清秋净氛霭，崖崿隐天起。 \n于役劳往还，息徒暂攀跻。将穷绝迹处，偶得冥心理。 \n云气杂虹霓，松声乱风水。微明绿林际，杳窱丹洞里。 \n仙鸟时可闻，羽人邈难视。此焉多深邃，贤达昔所止。 \n子尚捐俗纷，季随蹑遐轨。蕴真道弥旷，怀古情未已。 \n白鹿凡几游，黄精复奚似。顾予尚牵缠，家业重书史。 \n少学务从师，壮年贵趋仕。方驰桂林誉，未暇桃源美。 \n岁暮期再寻，幽哉羡门子。",
  "dynasty": "唐代",
  "id": 7180,
  "name": "蒙山作",
  "poet": {
    "desc": "萧颖士（717～768年），字茂挺，颍州汝阴（今安徽阜阳）人，郡望南兰陵（今江苏常州）。唐朝文人、名士。萧高才博学，著有《萧茂挺集》。门人共谥“文元先生”。工于书法，长于古籀文体，时人论其“殷、颜、柳、陆，李、萧、邵、赵，以能全其交也。”工古文辞，语言朴实；诗多清凄之言。家富藏书，玄宗时，家居洛阳，已有书数千卷。安禄山谋反后，他把藏书转移到石洞坚壁，独身走山南。其文多已散佚，有《萧梁史话》《游梁新集》及文集10余卷，明人辑录有《萧茂挺文集》1卷，《全唐诗》收其诗20首，收其文2卷。",
    "id": 1131,
    "image": "https://raw.githubusercontent.com/hujiaweibujidao/poetry/master/image/image_1131.jpg",
    "name": "萧颖士",
    "star": 0
  },
  "star": 2,
  "tags": []
}