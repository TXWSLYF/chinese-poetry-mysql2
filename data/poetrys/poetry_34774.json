{
  "content": "忆昔南阳顾草庐，便乘雷电捧乘舆。酌量诸夏须平取， \n期刻群雄待遍锄。南面未能成帝业，西陵那忍送宫车。 \n九疑山下频惆怅，曾许微臣水共鱼。",
  "dynasty": "唐代",
  "id": 34774,
  "name": "代孔明哭先主",
  "poet": {
    "desc": "李山甫，唐朝。咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。",
    "id": 1308,
    "name": "李山甫",
    "star": 0
  },
  "star": 2,
  "tags": []
}