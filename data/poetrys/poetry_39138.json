{
  "content": "闲读南华对酒杯，醉携筇竹画苍苔。豪门有利人争去， \n陋巷无权客不来。解报可能医病雀，重燃谁肯照寒灰。 \n严陵万古清风在，好棹东溪咏钓台。 \n功智争驰淡薄空，犹怀忠信拟何从。鸱鸢啄腐疑雏凤， \n神鬼欺贫笑伯龙。烈日不融双鬓雪，病身全仰竹枝筇。 \n崇侯入辅严陵退，堪忆啼猿万仞峰。",
  "dynasty": "唐代",
  "id": 39138,
  "name": "西寨寓居",
  "poet": {
    "desc": "徐夤：字昭梦，福建莆田人。登乾宁进士第，授秘书省正字。依王审知，礼待简略，遂拂衣去，归隐延寿溪（现留于绶溪公园，系莆田二十四景之一）。著有《探龙》、《钓矶》二集，诗二百六十五首。",
    "id": 925,
    "image": "https://raw.githubusercontent.com/hujiaweibujidao/poetry/master/image/image_925.jpg",
    "name": "徐夤",
    "star": 0
  },
  "star": 3,
  "tags": []
}