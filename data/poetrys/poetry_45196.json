{
  "content": "岚湿南朝殿塔寒，此中因得谢尘寰。已同庭树千株老， \n未负溪云一片闲。石镜旧游临皎洁，岳莲曾上彻孱颜。 \n如今衰飒成多病，黄叶风前昼掩关。",
  "dynasty": "唐代",
  "id": 45196,
  "name": "寄居道林寺作",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}