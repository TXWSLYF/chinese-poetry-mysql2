{
  "content": "九重楼阁半山霞，四望韶阳春未赊。侍跸妍歌临灞涘， \n留觞艳舞出京华。危竿竞捧中街日，戏马争衔上苑花。 \n景色欢娱长若此，承恩不醉不还家。",
  "dynasty": "唐代",
  "id": 3654,
  "name": "奉和圣制春日幸望春宫应制",
  "poet": {
    "desc": "韦元旦,京兆万年人。擢进士第，补东阿尉，迁左台监察御史。与张易之为姻属。易之败，贬感义尉。后复进用，终中书舍人。",
    "id": 1440,
    "name": "韦元旦",
    "star": 0
  },
  "star": 1,
  "tags": []
}