{
  "content": "幸无名利路相迷，双履寻山上柏梯。衣钵祖辞梅岭外， \n香灯社别橘洲西。云中石壁青侵汉，树下苔钱绿绕溪。 \n我爱远游君爱住，此心他约与谁携。",
  "dynasty": "唐代",
  "id": 45149,
  "name": "行次宜春寄湘西诸友",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}