{
  "content": "晓幕红襟燕，春城白项乌。只来梁上语，不向府中趋。 \n城头坎坎鼓声曙，满庭新种樱桃树。桃花昨夜撩乱开， \n当轩发色映楼台。十千兑得馀杭酒，二月春城长命杯。 \n酒后留君待明月，还将明月送君回。",
  "dynasty": "唐代",
  "id": 5150,
  "name": "馀杭醉歌赠吴山人",
  "poet": {
    "desc": "丁仙芝，字元祯，曲阿（今江苏丹阳市）人，唐开元十三年登进士第，仕途颇波折，至十八年仍未授官，后亦仕至主簿、余杭县尉等职，好交游，其诗仅存十四首。",
    "id": 2486,
    "name": "丁仙芝",
    "star": 0
  },
  "star": 1,
  "tags": []
}