{
  "content": "斜汉银澜一夜东，飘飘何处五云中。空留华表千年约， \n才毕丹炉九转功。形蜕远山孤圹月，影寒深院晓松风。 \n门人不睹飞升去，犹与浮生哭恨同。",
  "dynasty": "唐代",
  "id": 34142,
  "name": "和袭美伤顾道士",
  "poet": {
    "desc": "郑璧，唐末江南进士。有诗四首。《和袭美索友人酒》、《文燕润卿不至》、《和袭美伤顾道士》、《奉和陆鲁望白菊》。",
    "id": 2553,
    "name": "郑璧",
    "star": 0
  },
  "star": 1,
  "tags": []
}