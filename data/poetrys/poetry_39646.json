{
  "content": "谁谓之推贤，于世何功果。绝尔晋侯交，禁我唐虞火。 \n国闭檀榆烟，大礼成隳堕。暗室枯槁饭，冷面相看坐。 \n阳升既非佑，阴伏若为佐。焉冻群生腹，将止天下祸。 \n但究冤滥刑，天道无不可。鄙哉前朝翊赞臣， \n訏谟之规何琐琐。",
  "dynasty": "唐代",
  "id": 39646,
  "name": "断火谣",
  "poet": {
    "desc": "苏拯，光化中人。诗一卷。",
    "id": 2176,
    "name": "苏拯",
    "star": 0
  },
  "star": 1,
  "tags": []
}