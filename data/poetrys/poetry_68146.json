{
  "content": "万里清风，吹送锦帆，入南浦云。看拂天旌旆，攀留不住，迷津舸舰，歌舞相迎。二许家声，三洪地望，今代风流第一人。蜚英早，合词林视草，书阁翻芸。 \n飞刍远饷三军。特借作红莲入幕宾。把西山暮雨，暂时收卷，荷山明月，小试平分。B153醒枯鱼，剔除深蠹，个是间有脚春。难淹久，看诏催入侍，香案麒麟。",
  "dynasty": "宋代",
  "id": 68146,
  "name": "沁园春（送权倅许张干）",
  "poet": {
    "desc": "姚勉（1216～1262），乳名二郎，学名冲，因避讳改名勉，字述之、成一，号蜚卿、飞卿，古天德乡（今江西宜丰县新庄镇）灵源村人。宋嘉定9年（1216）生，初生时，曾被弃之山野雪地，故其成年后自号“雪坡”以志不忘。",
    "id": 1585,
    "image": "https://raw.githubusercontent.com/hujiaweibujidao/poetry/master/image/image_1585.jpg",
    "name": "姚勉",
    "star": 0
  },
  "star": 1,
  "tags": []
}