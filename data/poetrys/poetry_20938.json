{
  "content": "洞庭瀰漫接天回，一点君山似措杯。暝色已笼秋竹树， \n夕阳犹带旧楼台。湘南贾伴乘风信，夏口篙工厄溯洄。 \n后侣逢滩方拽zB，前宗到浦已眠桅。俄惊四面云屏合， \n坐见千峰雪浪堆。罔象睢盱频逞怪，石尤翻动忽成灾。 \n胜凌岂但河宫溢，坱轧浑忧地轴摧。疑是阴兵致昏黑， \n果闻灵鼓借喧豗.龙归窟穴深潭漩，蜃作波涛古岸颓。 \n水客暗游烧野火，枫人夜长吼春雷。浸淫沙市儿童乱， \n汩没汀洲雁鹜哀。自叹生涯看转烛，更悲商旅哭沉财。 \n樯乌斗折头仓掉，水狗斜倾尾缆开。在昔讵惭横海志， \n此时甘乏济川才。历阳旧事曾为鳖，鲧穴相传有化能。 \n闭目唯愁满空电，冥心真类不然灰。那知否极休征至， \n渐觉宵分曙气催。怪族潜收湖黯湛，幽妖尽走日崔嵬。 \n紫衣将校临船问，白马君侯傍柳来。唤上驿亭还酩酊， \n两行红袖拂樽罍。",
  "dynasty": "唐代",
  "id": 20938,
  "name": "遭风二十韵",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 1,
  "tags": []
}