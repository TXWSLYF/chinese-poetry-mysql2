{
  "content": "魏国昔强盛，宫中金玉多。\n征丁筑层台，唯恐不巍峨。\n结构切星汉，跻攀横绮罗。\n朝观细腰舞，夜听皓齿歌。\n讵念人力劳，安问黍与禾。\n一朝国既倾，千仞堂亦平。\n舞模衰柳影，歌留草虫声。\n月照白露寒，苍苍故邺城。\n汉文有遗美，对此清飙生。",
  "dynasty": "唐代",
  "id": 47472,
  "name": "筑台",
  "poet": {
    "desc": "司马扎，生卒年里贯均未详，唐宣宗大中（847~858）前后在世。曾登进士第，有诗名，与储嗣宗友善。著有《司马先辈集》，《全唐诗》。",
    "id": 525,
    "name": "司马扎",
    "star": 0
  },
  "star": 1,
  "tags": []
}