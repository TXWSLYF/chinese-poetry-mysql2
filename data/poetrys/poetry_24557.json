{
  "content": "披香侍宴插山花，厌著龙绡著越纱。 \n恃赖倾城人不及，檀妆唯约数条霞。 \n身轻入宠尽恩私，腰细偏能舞柘枝。 \n一日新妆抛旧样，六宫争画黑烟眉。",
  "dynasty": "唐代",
  "id": 24557,
  "name": "宫中曲二首",
  "poet": {
    "desc": "徐凝，唐代（约公元八一三年、唐宪宗元和中前后前后在世）诗人，浙江睦州人，代表作《奉酬元相公上元》。《全唐诗》录存一卷。",
    "id": 878,
    "name": "徐凝",
    "star": 0
  },
  "star": 1,
  "tags": []
}