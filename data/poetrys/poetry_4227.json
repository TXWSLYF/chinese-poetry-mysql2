{
  "content": "圣谟九德，真言五千。庆集昌胄，符开帝先。高文杖钺， \n克配彼天。三宗握镜，六合涣然。帝其承祀，率礼罔愆。 \n图书雾出，日月清悬。舞形德类，咏谂功传。黄龙蜿蟺， \n彩云蹁跹。五行气顺，八佾风宣。介此百禄，於皇万年。",
  "dynasty": "唐代",
  "id": 4227,
  "name": "唐享太庙乐章。文舞",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}