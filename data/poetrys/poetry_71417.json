{
  "content": "湘西一杯酒，渺渺红叶换。江东千里云，落落黄犬叹。\n人生七十稀，百里九十半。初期枉车马，近乃遗札翰。\n小迟君不肯，一出我岂惮。虽微办鸡黍，岂乏具薪炭。\n古风久不作，我友当力赞。旧诗况琼玖，触目屡璀璨。\n中馨称兰佩，外饰匪玉冠。初年已飞腾，中道翻叹惋。\n恐遗知己羞，遂许独力断。于兹树风声，何止评月旦。\n君如渥洼种，可以羁絷绊。我异淇园姿，犹睎岁时贯。\n君乎甚英爽，我也终浪漫。自应殊显晦，宁复待剖判。\n湖山冰玉明，楼阁丹青焕。叩舷或乘舟，曳杖或登岸。\n君行定有得，我去何可愞。与想悠然时，却忆苍然观。",
  "dynasty": "宋代",
  "fanyi": "注释\n\n次韵：也称“步韵”。作旧体诗的一种方式，依照所和诗的用韵次序写和诗。\n酬：用语言或诗文应答。\n去秋：去年秋天。\n初年：初期，此指年轻之时。\n飞腾：迅速上升。\n翻：反而。\n叹惋：嗟叹惋惜。\n恐遗二句：意谓恐怕知心朋友们笑话，便独自决断，努力拼搏。\n于兹：在此。\n评月旦：即“月旦评”，谓品评人物。典出《后汉书·许劭传》：“初，劭与靖俱有高名，好共核论乡党人物，每月辄更其品题，故汝南俗有‘月旦评’焉。”\n渥洼：wòwā，神马。《史记·乐书》：“尝得神马渥洼水中，复次为太一之歌。”\n羁絷绊：原指拴住客人的马以挽留客人，后指延揽、挽留人材。羁，jī，马笼头。絷，zhí，拴住马足的绳索。\n淇园姿：指代虚心有节姿态美盛的竹子。淇园是周时卫国的竹园，因常代竹。\n睎：xī，希望。\n英爽：英俊豪爽。\n浪漫：富有诗意，充满幻想。",
  "id": 71417,
  "name": "次韵酬吴德夫去秋送行之作",
  "poet": {
    "desc": "赵蕃（1143年～1229年），字昌父，号章泉，原籍郑州。理宗绍定二年，以直秘阁致仕，不久卒。諡文节。",
    "id": 266,
    "image": "https://raw.githubusercontent.com/hujiaweibujidao/poetry/master/image/image_266.jpg",
    "name": "赵蕃",
    "star": 0
  },
  "shangxi": "赏析\n\n　　吴德夫去年秋天为作者写了一首送行诗，作者按原诗用韵次序写此诗作答。全诗四十句，这里节选了十二句，诗中作者自愧异于淇园竹，表达了诗人重人品节操和自谦的品格。",
  "star": 6,
  "tags": [
    "秋天",
    "送别",
    "写人",
    "品格"
  ]
}