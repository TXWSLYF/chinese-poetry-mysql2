{
  "content": "湘南官罢不归来，高阁经年掩绿苔。鱼溢池塘秋雨过， \n鸟还洲岛暮潮回。阶前石稳棋终局，窗外山寒酒满杯。 \n借问先生独何处，一篱疏菊又花开。",
  "dynasty": "唐代",
  "id": 28422,
  "name": "湖南徐明府余之南邻，久不还家，因题林馆",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}