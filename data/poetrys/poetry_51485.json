{
  "content": "天质婵娟，妆光荡漾。御酥做出花模样。夭桃繁杏本妖妍，文鸳彩凤能偎傍。 \n艾绿浓香，鹅黄新酿。缘云清切歌声上。夜寒不近绣芙蓉，醉中只觉春相向。",
  "dynasty": "宋代",
  "id": 51485,
  "name": "踏莎行（陈兴宗夜集，俾爱姬出幕）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 2,
  "tags": []
}