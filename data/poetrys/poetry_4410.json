{
  "content": "寒灰飞玉琯，汤井驻金舆。既得方明相，还寻大隗居。 \n悬泉珠贯下，列帐锦屏舒。骑远林逾密，笳繁谷自虚。 \n门旗堑复磴，殿幕裹通渠。舞凤迎公主，雕龙赋婕妤。 \n地幽天赏洽，酒乐御筵初。菲才叨侍从，连藻愧应徐。",
  "dynasty": "唐代",
  "id": 4410,
  "name": "扈从幸韦嗣立山庄应制",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}