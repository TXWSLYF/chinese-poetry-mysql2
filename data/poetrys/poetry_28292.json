{
  "content": "云度龙山暗倚城，先飞淅沥引轻盈。素娥冉冉拜瑶阙， \n皓鹤纷纷朝玉京。阴岭有风梅艳散，寒林无月桂华生。 \n剡溪一醉十年事，忽忆棹回天未明。",
  "dynasty": "唐代",
  "id": 28292,
  "name": "对雪",
  "poet": {
    "desc": "许浑，晚唐最具影响力的诗人之一，七五律尤佳，后人拟之与诗圣杜甫齐名，更有“许浑千首诗，杜甫一生愁”之语。",
    "id": 267,
    "image": "https://raw.githubusercontent.com/hujiaweibujidao/poetry/master/image/image_267.jpg",
    "name": "许浑",
    "star": 0
  },
  "star": 1,
  "tags": []
}