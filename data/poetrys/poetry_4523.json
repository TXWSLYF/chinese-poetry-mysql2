{
  "content": "茂先王佐才，作牧楚江隈。登楼正欲赋，复遇仲宣来。 \n黄鹄飞将远，雕龙文为开。宁知昔联事，听曲有馀哀。 \n昔时陪二贤，缨冕会神仙。一去驰江海，相逢共播迁。 \n无因千里驾，忽睹四愁篇。览讽欢何已，欢终徒怆然。",
  "dynasty": "唐代",
  "id": 4523,
  "name": "奉和张岳州王潭州别诗二首",
  "poet": {
    "desc": "韦嗣立（654—719），唐代诗人。字延构，郑州阳武（今河南原阳）人，武则天时任莱芜县令。韦思谦子，韦承庆弟。少举进士，任双流令，政有殊绩。武后、中宗时，历位凤阁侍郎、兵部尚书、同平章事、参知政事。有定策立睿宗之功。中宗景龙时任兵部尚书。韦嗣立因与万年（今西安市旧城一带）人韦后同姓，曾奉诏附韦后属籍。韦后临朝乱政，为玄宗所杀，韦嗣立为此受到株连，徙往陈州，死后追谥为“孝”。",
    "id": 3118,
    "name": "韦嗣立",
    "star": 0
  },
  "star": 2,
  "tags": []
}