{
  "content": "夏秋晦朔之间，伊谁为作交承主。颙昂仙伯，挺生此日，宝凉饯暑。绛县才能人，问将甲子，恰今岁岁数。举香山晏会，才先一载，愚深幸、获叨预。 \n何以寿君初度。愿朱颜、年年如许。棘栖鸾凤，瑞浮鸂鶒，争如燕处。双桂渐香，灵椿好在，福全九五。向画堂深处，不妨重按，旧时歌舞。",
  "dynasty": "宋代",
  "id": 68901,
  "name": "水龙吟（寿吴尉·七月初一）",
  "poet": {
    "id": 0,
    "name": "程霁岩",
    "star": 0
  },
  "star": 1,
  "tags": []
}