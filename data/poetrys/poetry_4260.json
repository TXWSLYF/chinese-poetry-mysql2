{
  "content": "湘东股肱守，心与帝乡期。舟楫中途蹇，风波复来思。 \n嘉我常联翼，金貂侍玉墀。迹参前马圣，名缀鬻熊师。 \n寒暑一何速，山川远间之。宁知洞庭上，独得平生时。 \n精意微绝简，从权讨妙棋。林壑为予请，纷霭发华滋。 \n流赏忽已散，惊帆杳难追。送君在南浦，侘傺投此词。",
  "dynasty": "唐代",
  "id": 4260,
  "name": "赠赵公",
  "poet": {
    "desc": "张说(667年～730年) 唐代文学家，诗人，政治家。字道济，一字说之。原籍范阳（今河北涿县），世居河东（今山西永济），徙家洛阳。",
    "id": 149,
    "image": "https://raw.githubusercontent.com/hujiaweibujidao/poetry/master/image/image_149.jpg",
    "name": "张说",
    "star": 0
  },
  "star": 1,
  "tags": []
}