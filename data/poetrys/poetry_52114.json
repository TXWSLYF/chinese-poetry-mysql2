{
  "content": "相望吴楚。远信无凭据。欲倩春风吹泪去。化作愁云恨雨。 \n春应已到三吴。楚江日夜东徂。惟有溯流鱼上，不知尺素来无。",
  "dynasty": "宋代",
  "id": 52114,
  "name": "清平乐",
  "poet": {
    "desc": "刘一止（1078～1160）字行简，号太简居士，湖州归安（今浙江湖州）人。宣和三年进士，累官中书舍人、给事中，以敷文阁直学士致仕。为文敏捷，博学多才，其诗为吕本中、陈与义所叹赏。有《苕溪集》。",
    "id": 1027,
    "name": "刘一止",
    "star": 0
  },
  "star": 1,
  "tags": []
}