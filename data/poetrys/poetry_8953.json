{
  "content": "仲月景气佳，东林一登历。中有故人诗，凄凉在高壁。 \n精思长悬世，音容已归寂。墨泽传洒馀，磨灭亲翰迹。 \n平生忽如梦，百事皆成昔。结骑京华年，挥文箧笥积。 \n朝廷重英彦，时辈分圭璧。永谢柏梁陪，独阙金门籍。 \n方婴存殁感，岂暇林泉适。雨馀山景寒，风散花光夕。 \n新知虽满堂，故情谁能觌。唯当同时友，缄寄空凄戚。",
  "dynasty": "唐代",
  "id": 8953,
  "name": "东林精舍见故殿中郑侍御题诗追旧书情涕泗横集…冯少府",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}