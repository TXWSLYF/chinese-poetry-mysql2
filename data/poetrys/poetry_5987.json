{
  "content": "济水出王屋，其源来不穷。洑泉数眼沸，平地流清通。 \n皇帝崇祀典，诏书视三公。分官祷灵庙，奠璧沉河宫。 \n神应每如答，松篁气葱茏。苍螭送飞雨，赤鲤喷回风。 \n洒酒布瑶席，吹箫下玉童。玄冥掌阴事，祝史告年丰。 \n百谷趋潭底，三光悬镜中。浅深露沙石，蘋藻生虚空。 \n晚景临泛美，亭皋轻霭红。晴山傍舟楫，白鹭惊丝桐。 \n我本家颍北，开门见维嵩。焉知松峰外，又有天坛东。 \n左手正接z5，浩歌眄青穹。夷犹傲清吏，偃仰狎渔翁。 \n对此川上闲，非君谁与同。霜凝远村渚，月净蒹葭丛。 \n兹境信难遇，为欢殊未终。淹留怅言别，烟屿夕微濛。",
  "dynasty": "唐代",
  "id": 5987,
  "name": "与诸公游济渎泛舟",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 1,
  "tags": []
}