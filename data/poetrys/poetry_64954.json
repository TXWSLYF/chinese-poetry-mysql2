{
  "content": "晚霞红。看山迷暮霭，烟暗孤松。动翩翩风袂，轻若惊鸿。心似鉴，鬓如云，弄清影，月明中。谩悲凉，岁冉冉，蕣华潜改衰容。 \n前事销凝久，十年光景匆匆。念云轩一梦，回首春空。彩凤远，玉箫寒，夜悄悄，恨无穷。叹黄尘久埋玉，断肠挥泪东风。",
  "dynasty": "宋代",
  "id": 64954,
  "name": "醉思仙（寓居妙湛悼亡作此）",
  "poet": {
    "desc": "孙道绚，号冲虚居士，宋代建安（今福建建瓯）人。善诗词，笔力甚高。遗词六首。",
    "id": 156,
    "image": "https://raw.githubusercontent.com/hujiaweibujidao/poetry/master/image/image_156.jpg",
    "name": "孙道绚",
    "star": 0
  },
  "star": 1,
  "tags": []
}