{
  "content": "日角浮紫气，凛然尘外清。虽称李太白，知是那星精。 \n御宴千钟饮，蕃书一笔成。宜哉杜工部，不错道骑鲸。 \n谁氏子丹青，毫端曲有灵。屹如山忽堕，爽似酒初醒。 \n天马难拢勒，仙房久闭扃。若非如此辈，何以傲彤庭。",
  "dynasty": "唐代",
  "id": 44047,
  "name": "观李翰林真二首",
  "poet": {
    "desc": "贯休(823～912年),俗姓姜，字德隐，婺州兰豁（一说为江西进贤县）人，唐末五代著名画僧。7岁时投兰溪和安寺圆贞禅师出家为童侍。贯休记忆力特好，日诵《法华经》1000字，过目不忘。贯休雅好吟诗，常与僧处默隔篱论诗，或吟寻偶对，或彼此唱和，见者无不惊异。贯休受戒以后，诗名日隆，仍至于远近闻名。乾化二年(915年)终于所居，世寿89。",
    "id": 694,
    "image": "https://raw.githubusercontent.com/hujiaweibujidao/poetry/master/image/image_694.jpg",
    "name": "贯休",
    "star": 0
  },
  "star": 1,
  "tags": []
}