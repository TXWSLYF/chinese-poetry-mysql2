{
  "content": "斗酒才供泪，扁舟只载愁。画桥青柳小朱楼。犹记出城车马、为迟留。 \n有恨花空委，无情水自流。河阳新鬓尽禁秋。萧散楚云巫雨、此生休。",
  "dynasty": "宋代",
  "id": 50695,
  "name": "南柯子（别恨）",
  "poet": {
    "desc": "贺铸(1052～1125) 北宋词人。字方回，号庆湖遗老。汉族，卫州（今河南卫辉）人。宋太祖贺皇后族孙，所娶亦宗室之女。自称远祖本居山阴，是唐贺知章后裔，以知章居庆湖（即镜湖），故自号庆湖遗老。",
    "id": 399,
    "image": "https://raw.githubusercontent.com/hujiaweibujidao/poetry/master/image/image_399.jpg",
    "name": "贺铸",
    "star": 0
  },
  "star": 1,
  "tags": []
}