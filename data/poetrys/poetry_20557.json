{
  "content": "宝地琉璃坼，紫苞琅玕踊。亭亭巧于削，一一大如拱。 \n冰碧林外寒，峰峦眼前耸。槎枒矛戟合，屹仡龙蛇动。 \n烟泛翠光流，岁馀霜彩重。风朝竽籁过，雨夜鬼神恐。 \n佳色有鲜妍，修茎无拥肿。节高迷玉镞，箨缀疑花捧。 \n讵必太山根，本自仙坛种。谁令植幽壤，复此依闲冗。 \n居然霄汉姿，坐受藩篱壅。噪集倦鸱乌，炎昏繁蠛蠓。 \n未遭伶伦听，非安子犹宠。威凤来有时，虚心岂无奉。",
  "dynasty": "唐代",
  "id": 20557,
  "name": "寺院新竹",
  "poet": {
    "desc": "元稹（779年－831年，或唐代宗大历十四年至文宗大和五年），字微之，别字威明，唐洛阳人（今河南洛阳）。父元宽，母郑氏。为北魏宗室鲜卑族拓跋部后裔，是什翼犍之十四世孙。早年和白居易共同提倡“新乐府”。世人常把他和白居易并称“元白”。",
    "id": 18,
    "image": "https://raw.githubusercontent.com/hujiaweibujidao/poetry/master/image/image_18.jpg",
    "name": "元稹",
    "star": 0
  },
  "star": 2,
  "tags": []
}