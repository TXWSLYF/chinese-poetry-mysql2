{
  "content": "阑干侧。当时我亦凝香客。凝香客。而今老大，鬓苍头白。 \n扬州梦觉浑无迹。旧游英俊今南北。今南北。断鸿沈鲤，更无消息。",
  "dynasty": "宋代",
  "id": 55532,
  "name": "忆秦娥",
  "poet": {
    "desc": "生卒年月不详，字锡老，号审斋，东平(今属山东)人，流寓金陵，晚年转徙湘湖间。与游者张安世、韩元吉等，皆南渡初名士，年辈应亦相类。词风清拔可喜，著有《审斋词》1卷。",
    "id": 1777,
    "name": "王千秋",
    "star": 0
  },
  "star": 1,
  "tags": []
}