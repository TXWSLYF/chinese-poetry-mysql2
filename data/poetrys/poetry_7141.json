{
  "content": "四明山绝奇，自古说登陆。苍崖倚天立，覆石如覆屋。 \n玲珑开户牖，落落明四目。箕星分南野，有斗挂檐北。 \n日月居东西，朝昏互出没。我来游其间，寄傲巾半幅。 \n白云本无心，悠然伴幽独。对此脱尘鞅，顿忘荣与辱。 \n长笑天地宽，仙风吹佩玉。",
  "dynasty": "唐代",
  "id": 7141,
  "name": "游四窗",
  "poet": {
    "desc": "刘长卿(约726 — 约786)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。玄宗天宝年间进士。肃宗至德中官监察御史，后为长洲县尉，因事下狱，贬南巴尉。代宗大历中任转运使判官，知淮西、鄂岳转运留后，又被诬再贬睦州司马。德宗建中年间，官终随州刺史，世称刘随州。",
    "id": 104,
    "image": "https://raw.githubusercontent.com/hujiaweibujidao/poetry/master/image/image_104.jpg",
    "name": "刘长卿",
    "star": 0
  },
  "star": 2,
  "tags": []
}