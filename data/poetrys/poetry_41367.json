{
  "content": "举世重文雅，夫君更质真。曾嗟混鸡鹤，终日异淄磷。 \n词赋离骚客，封章谏诤臣。襟怀道家侣，标格古时人。 \n逸老诚云福，遗形未免贫。求文空得草，埋玉遂为尘。 \n静想忘年契，冥思接武晨。连宵洽杯酒，分日掌丝纶。 \n蠹简书陈事，遗孤托世亲。前贤同此叹，非我独沾巾。",
  "dynasty": "唐代",
  "id": 41367,
  "name": "哭刑部侍郎乔公诗",
  "poet": {
    "desc": "徐铉（916年—991年）南唐，北宋初年文学家、书法家。字鼎臣，广陵（今江苏扬州）人。历官五代吴校书郎、南唐知制诰、翰林学士、吏部尚书，后随李煜归宋，官至散骑常侍，世称徐骑省。淳化初因事贬静难军行军司马。曾受诏与句中正等校定《说文解字》。工于书，好李斯小篆。与弟徐锴有文名，号称“二徐”；又与韩熙载齐名，江东谓之“韩徐”。",
    "id": 2357,
    "image": "https://raw.githubusercontent.com/hujiaweibujidao/poetry/master/image/image_2357.jpg",
    "name": "徐铉",
    "star": 0
  },
  "star": 1,
  "tags": []
}