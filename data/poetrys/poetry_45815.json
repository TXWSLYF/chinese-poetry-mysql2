{
  "content": "门风常有蕙兰馨，鼎族家传霸国名。容貌静悬秋月彩， \n文章高振海涛声。讼堂无事调琴轸，郡阁何妨醉玉觥。 \n今日东渐桥下水，一条从此镇常清。",
  "dynasty": "唐代",
  "id": 45815,
  "name": "上盐城令述德诗",
  "poet": {
    "desc": "张辞，一作张绰。生卒年、籍贯皆不详。懿宗咸通初应进士试下第后，屡游淮海间。有道术，常养气绝粒，好酒耽棋，不事丹药。曾游盐城，因酒醉被系，醒后献诗陈情，遂获释。或传其后于江南升仙。事迹见《桂苑丛谈》。《全唐诗》存诗4首。",
    "id": 2867,
    "name": "张辞",
    "star": 0
  },
  "star": 1,
  "tags": []
}