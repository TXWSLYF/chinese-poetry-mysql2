{
  "content": "寒食清明都过了，客中无计留春。东风吹雨更愁人。系船芳草岸，始信是官身。 \n怅望故园烟水阔，几时匹马骎骎。别肠何止似车轮。＿天天不管，转作两眉颦。",
  "dynasty": "宋代",
  "id": 60807,
  "name": "临江仙",
  "poet": {
    "desc": "黄机，字几仲（一作几叔），号竹斋。南宋婺州东阳（今属浙江）人。曾仕州郡，也是著名诗人。著有《竹斋诗余》、《霜天晓角·仪真江上夜泊》等。",
    "id": 468,
    "name": "黄机",
    "star": 0
  },
  "star": 1,
  "tags": []
}