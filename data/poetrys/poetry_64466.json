{
  "content": "跛子年来，形容何似，俨然一部髭须。世间许大，拐上做工夫。选甚南州北县，逢著处、酒满葫芦。醺醺醉，不知明日，何处度朝晡。洛阳，花看了，归来帝里，一事全无。又远与瓠羹，再作门徒。蓦地思量下水，浪纲上、芦席横铺。呵呵笑，睢阳门外，有个大南湖。",
  "dynasty": "宋代",
  "id": 64466,
  "name": "满庭芳",
  "poet": {
    "desc": "刘山老，字野夫，青州人，宋代诗人。政和中，人传其寿一百四十五岁，云有道术。",
    "id": 3154,
    "name": "刘山老",
    "star": 0
  },
  "star": 1,
  "tags": []
}