{
  "content": "家住苕西，小池映、青山一曲。翠深里、猿呼鹤应，短墙低屋。麦影离离翻翠浪，泉声氵虢々敲寒玉。怪夜来、有蚁出糟床，篘新绿。 \n和月种，南阳菊。饶云卖，淇园竹。任蛮争触战，世间荣辱。两目未消凭远恨，一筇费尽登山足。便棹舟、炊火荻花中，鲈鱼熟。",
  "dynasty": "宋代",
  "id": 65593,
  "name": "满江红（和吕居仁酬芮国瑞提刑）",
  "poet": {
    "desc": "郯字谦问，归安（今浙江省吴兴县）人。葛立方之子。绍兴二十四年（1154）进士。乾首七年（1171），常州通判。守临川，淳熙八年（1181）卒。有信斋词一卷。",
    "id": 2513,
    "name": "葛郯",
    "star": 0
  },
  "star": 1,
  "tags": []
}