{
  "content": "昔作咸秦客，常思江海行。今来仍尽室，此去又专城。 \n典午犹为幸，分忧固是荣。簈星州乘送，艛艓驿船迎。 \n共载皆妻子，同游即弟兄。宁辞浪迹远，且贵赏心并。 \n云展帆高挂，飙驰棹迅征。溯流从汉浦，循路转荆衡。 \n山逐时移色，江随地改名。风光近东早，水木向南清。 \n夏口烟孤起，湘川雨半晴。日煎红浪沸，月射白砂明。 \n北渚寒留雁，南枝暖待莺。骈朱桃露萼，点翠柳含萌。 \n亥市鱼盐聚，神林鼓笛鸣。壶浆椒叶气，歌曲竹枝声。 \n系缆怜沙静，垂纶爱岸平。水餐红粒稻，野茹紫花菁。 \n瓯泛茶如乳，台粘酒似饧。脍长抽锦缕，藕脆削琼英。 \n容易来千里，斯须进一程。未曾劳气力，渐觉有心情。 \n卧稳添春睡，行迟带酒酲。忽愁牵世网，便欲濯尘缨。 \n早接文场战，曾争翰苑盟。掉头称俊造，翘足取公卿。 \n且昧随时义，徒输报国诚。众排恩易失，偏压势先倾。 \n虎尾忧危切，鸿毛性命轻。烛蛾谁救活，蚕茧自缠萦。 \n敛手辞双阙，回眸望两京。长沙抛贾谊，漳浦卧刘桢。 \n鶗鴂鸣还歇，蟾蜍破又盈。年光同激箭，乡思极摇旌。 \n潦倒亲知笑，衰羸旧识惊。乌头因感白，鱼尾为劳赪. \n剑学将何用，丹烧竟不成。孤舟萍一叶，双鬓雪千茎。 \n老见人情尽，闲思物理精。如汤探冷热，似博斗输赢。 \n险路应须避，迷途莫共争。此心知止足，何物要经营。 \n玉向泥中洁，松经雪后贞。无妨隐朝市，不必谢寰瀛。 \n但在前非悟，期无后患婴。多知非景福，少语是元亨。 \n晦即全身药，明为伐性兵。昏昏随世俗，蠢蠢学黎甿. \n鸟以能言cm，龟缘入梦烹。知之一何晚，犹足保馀生。",
  "dynasty": "唐代",
  "id": 22224,
  "name": "江州赴忠州，至江陵已来，舟中示舍弟五十韵",
  "poet": {
    "desc": "白居易（772年－846年），字乐天，号香山居士，又号醉吟先生，祖籍太原，到其曾祖父时迁居下邽，生于河南新郑。是唐代伟大的现实主义诗人，唐代三大诗人之一。白居易与元稹共同倡导新乐府运动，世称“元白”，与刘禹锡并称“刘白”。白居易的诗歌题材广泛，形式多样，语言平易通俗，有“诗魔”和“诗王”之称。官至翰林学士、左赞善大夫。公元846年，白居易在洛阳逝世，葬于香山。有《白氏长庆集》传世，代表诗作有《长恨歌》、《卖炭翁》、《琵琶行》等。",
    "id": 665,
    "image": "https://raw.githubusercontent.com/hujiaweibujidao/poetry/master/image/image_665.jpg",
    "name": "白居易",
    "star": 0
  },
  "star": 1,
  "tags": []
}