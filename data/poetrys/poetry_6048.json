{
  "content": "东风香草路，南客心容与。白皙吴王孙，青蛾柳家女。 \n都门数骑出，河口片帆举。夜簟眠橘洲，春衫傍枫屿。 \n山阴政简甚从容，到罢惟求物外踪。落日花边剡溪水， \n晴烟竹里会稽峰。才子风流苏伯玉，同官晓暮应相逐。 \n加餐共爱鲈鱼肥，醒酒仍怜甘蔗熟。知君练思本清新， \n季子如今得为邻。他日知寻始宁墅，题诗早晚寄西人。",
  "dynasty": "唐代",
  "id": 6048,
  "name": "送山阴姚丞携妓之任兼寄苏少府",
  "poet": {
    "desc": "李颀(690-751)，汉族，东川（今四川三台）人（有争议），唐代诗人。少年时曾寓居河南登封。开元十三年进士，做过新乡县尉的小官，诗以写边塞题材为主，风格豪放，慷慨悲凉，七言歌行尤具特色。",
    "id": 671,
    "image": "https://raw.githubusercontent.com/hujiaweibujidao/poetry/master/image/image_671.jpg",
    "name": "李颀",
    "star": 0
  },
  "star": 2,
  "tags": []
}