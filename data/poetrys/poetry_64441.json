{
  "content": "山色泛秋光。点点东篱菊又黄。岁月欺人如此去，堂堂。一事无成两鬓霜。 \n佳节共持觞。无限杯供有限狂。明月明年诗句苦，茫茫。细把茱萸感慨长。",
  "dynasty": "宋代",
  "id": 64441,
  "name": "南乡子（重阳效东坡作）",
  "poet": {
    "desc": "刘将孙（1257—？）字尚友，庐陵（今江西吉安）人，刘辰翁之子。尝为延平教官、临江书院山长。事迹见《新元史。刘辰翁传》。有《养吾斋集》四十卷，久佚。《四库总目提要》云：“将孙以文名于宋末，濡染家学，颇习父风，故当时有小须之目。”《彊村丛书》辑有《养吾斋诗馀》一卷。",
    "id": 753,
    "image": "https://raw.githubusercontent.com/hujiaweibujidao/poetry/master/image/image_753.jpg",
    "name": "刘将孙",
    "star": 0
  },
  "star": 1,
  "tags": []
}