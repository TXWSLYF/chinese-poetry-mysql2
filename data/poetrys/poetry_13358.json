{
  "content": "遐哉上古，生弃与柱。句龙是生，乃有甫田。惟彼甫田， \n有万斯年。开利之源。无乃塞源。一廛亦官，百廛亦官， \n啬夫孔艰。浸兮暵兮，申有螽兮。惟馨祀是患， \n岂止馁与寒。啬夫咨咨，el盛苗衰。耕之耰之， \n袯襫锄犁，手胼足胝。水之蛭螾，吮喋我肌。 \n我姑自思，胡不奋飞。东人利百，西人利百。有匪我心， \n胡为不易。河水活活，万人逐末。俾尔之愉悦兮。",
  "dynasty": "唐代",
  "id": 13358,
  "name": "上古之什补亡训传十三章。上古一章",
  "poet": {
    "desc": "顾况（生卒年不详），字逋翁，号华阳真逸（一说华阳真隐）。晚年自号悲翁，汉族，唐朝海盐人，（今在浙江海宁境内）人。唐代诗人、画家、鉴赏家。他一生官位不高，曾任著作郎，因作诗嘲讽得罪权贵，贬饶州司户参军。晚年隐居茅山，有《华阳集》行世。",
    "id": 49,
    "image": "https://raw.githubusercontent.com/hujiaweibujidao/poetry/master/image/image_49.jpg",
    "name": "顾况",
    "star": 0
  },
  "star": 1,
  "tags": []
}