{
  "content": "苦被流年迫，衰羸老病情。得归青嶂死，便共白云生。 \n树枿烧炉响，崖棱蹑屐声。此心人信否，魂梦自分明。",
  "dynasty": "唐代",
  "id": 45028,
  "name": "夏日言怀",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}