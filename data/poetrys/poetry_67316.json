{
  "content": "一帘疏雨细于尘。春寒愁杀人。桐花庭守近清明。新烟浮旧城。 \n寻蝶梦，怯莺声。柳丝如妾情。丙丁贴子画教成。妆台求晚晴。",
  "dynasty": "宋代",
  "id": 67316,
  "name": "阮郎归",
  "poet": {
    "desc": "王同祖，字与之，号花洲，金华（今属浙江）人，余嵘孙婿。幼年侍父宦游，弱冠入金陵幕府，时嘉熙二年。历朝散郎、大理寺主簿（刘克庄《龙学余尚书神道碑》），淳祐九年，通判建康府。十年，添差沿江制置司机宜文字。",
    "id": 1056,
    "image": "https://raw.githubusercontent.com/hujiaweibujidao/poetry/master/image/image_1056.jpg",
    "name": "王同祖",
    "star": 0
  },
  "star": 1,
  "tags": []
}