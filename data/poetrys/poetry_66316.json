{
  "content": "我似万山千里外，悠然一片归云。宫衔犹自带云云。谁知前进士，已是故将军。 \n闲坐闲行闲饮酒，闲拈闲字闲文。诸公留我笑纷纷。一枝簪宝髻，六幅舞罗裙。",
  "dynasty": "宋代",
  "id": 66316,
  "name": "临江仙（自咏）",
  "poet": {
    "desc": "刘光祖[公元一一四二年至一二二二年]字德修，简州阳安人。生于宋高宗绍兴十二年，卒于宁宗嘉定十五年，年八十一岁，登进士第。除剑南东川节度推官。淳熙五年，（公元一一七八年）召对，论恢复事，除太学正。光宗时，为侍御史，极论道学所系。徙太府少卿，求去不已，除直秘阁潼川运判。后官至显谟阁直学士。卒，谥文节。光祖著有后溪集十卷，《宋史本传》传于世。",
    "id": 47,
    "name": "刘光祖",
    "star": 0
  },
  "star": 1,
  "tags": []
}