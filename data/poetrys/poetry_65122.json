{
  "content": "江南岸，云树半晴阴。帆去帆来天亦老，潮生潮落日还沉。南北别离心。 \n兴废事，千古一沾襟。山下孤烟渔市晓，柳边疏雨酒家深。行客莫登临。",
  "dynasty": "宋代",
  "id": 65122,
  "name": "望江南（八·江乡）",
  "poet": {
    "desc": "王琪：字君玉，生于华阳(今四川成都)，徙舒(今安徽庐江)。他是王罕之子、王珪的从兄。北宋政治家、文学家。",
    "id": 228,
    "name": "王琪",
    "star": 0
  },
  "star": 3,
  "tags": []
}