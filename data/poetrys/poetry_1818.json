{
  "content": "君御狐白裘，妾居缃绮帱。粟钿金夹膝，花错玉搔头。 \n离别生庭草，征行断戍楼。蟏蛸网清曙，菡萏落红秋。 \n小胆空房怯，长眉满镜愁。为传儿女意，不用远封侯。",
  "dynasty": "唐代",
  "id": 1818,
  "name": "杂曲歌辞。古离别",
  "poet": {
    "desc": "常理，玄宗天宝以前人。生平不详。其诗曾收入李康成《玉台后集》。事迹据《初唐诗纪》卷五九。《全唐诗》存诗2首。",
    "id": 2299,
    "name": "常理",
    "star": 0
  },
  "star": 1,
  "tags": []
}