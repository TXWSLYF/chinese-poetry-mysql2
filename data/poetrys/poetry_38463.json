{
  "content": "驱车过闽越，路出饶阳西。仙山翠如画，簇簇生虹蜺. \n群峰若侍从，众阜如婴提。岩峦互吞吐，岭岫相追携。 \n中有月轮满，皎洁如圆珪。玉皇恣游览，到此神应迷。 \n常娥曳霞帔，引我同攀跻。腾腾上天半，玉镜悬飞梯。 \n瑶池何悄悄，鸾鹤烟中栖。回头望尘世，露下寒凄凄。",
  "dynasty": "唐代",
  "id": 38463,
  "name": "信州西三十里山名仙人城下有月岩山其状秀拔…赋是诗",
  "poet": {
    "desc": "韦庄（约836年─910年），字端己，杜陵（今中国陕西省西安市附近）人，诗人韦应物的四代孙，唐朝花间派词人，词风清丽，有《浣花词》流传。曾任前蜀宰相，谥文靖。",
    "id": 622,
    "image": "https://raw.githubusercontent.com/hujiaweibujidao/poetry/master/image/image_622.jpg",
    "name": "韦庄",
    "star": 0
  },
  "star": 1,
  "tags": []
}