{
  "content": "梁王昔爱才，千古化不泯。至今蓬池上，远集八方宾。 \n车马平明合，城郭满埃尘。逢君一相许，岂要平生亲。 \n入仕三十载，如何独未伸。英声久籍籍，台阁多故人。 \n置酒发清弹，相与乐佳辰。孤亭得长望，白日下广津。 \n富贵良可取，朅来西入秦。秋风旦夕起，安得客梁陈。",
  "dynasty": "唐代",
  "id": 8557,
  "name": "大梁亭会李四栖梧作",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}