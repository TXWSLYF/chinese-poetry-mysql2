{
  "content": "搜新编旧与谁评，自向无声认有声。已觉爱来多废道， \n可堪传去更沽名。风松韵里忘形坐，霜月光中共影行。 \n还胜御沟寒夜水，狂吟冲尹甚伤情。",
  "dynasty": "唐代",
  "id": 45117,
  "name": "叙怀寄高推官",
  "poet": {
    "desc": "齐己（863年—937年）出家前俗名胡德生，晚年自号衡岳沙门，湖南长沙宁乡县祖塔乡人，唐朝晚期著名诗僧。",
    "id": 2,
    "image": "https://raw.githubusercontent.com/hujiaweibujidao/poetry/master/image/image_2.jpg",
    "name": "齐己",
    "star": 0
  },
  "star": 1,
  "tags": []
}