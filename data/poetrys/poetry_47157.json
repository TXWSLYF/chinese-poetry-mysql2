{
  "content": "星渐稀，漏频转，何处轮台声怨。香阁掩，杏花红， \n月明杨柳风¤ \n挑锦字，记情事，惟愿两心相似。收泪语，背灯眠， \n玉钗横枕边。 \n春夜阑，更漏促，金烬暗挑残烛。惊梦断，锦屏深， \n两乡明月心¤ \n闺草碧，望归客，还是不知消息。孤负我，悔怜君， \n告天天不闻。 \n南浦情，红粉泪，争奈两人深意。低翠黛，卷征衣， \n马嘶霜叶飞¤ \n招手别，寸肠结，还是去年时节。书托雁，梦归家， \n觉来江月斜。",
  "dynasty": "唐代",
  "id": 47157,
  "name": "更漏子",
  "poet": {
    "desc": "牛峤，字松卿（约公元890年前后在世），一字延峰，陇西人。生卒年均不详，约唐昭宗大顺初前后在世。乾符五年（公元878年）进士及第。历官拾遗，补尚书郎，后人又称“牛给事”。以词著名，词格类温庭筠。原有歌诗集三卷，今存词三十三首，（见《花间集》）诗六首。",
    "id": 769,
    "name": "牛峤",
    "star": 0
  },
  "star": 1,
  "tags": []
}