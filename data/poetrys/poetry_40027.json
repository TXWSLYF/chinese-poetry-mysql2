{
  "content": "妆成皓腕洗凝脂，背接红巾掬水时。薄雾袖中拈玉斝， \n斜阳屏上撚青丝。唤人急拍临前槛，摘杏高揎近曲池。 \n好是琵琶弦畔见，细圆无节玉参差。 \n撚玉搓琼软复圆，绿窗谁见上琴弦。慢笼彩笔闲书字， \n斜指瑶阶笑打钱。炉面试香添麝炷，舌头轻点贴金钿。 \n象床珍簟宫棋处，拈定文楸占角边。",
  "dynasty": "唐代",
  "id": 40027,
  "name": "咏手二首",
  "poet": {
    "desc": "赵光远，华州刺史骘之子，不第而没。光化中，韦庄奏赠官。",
    "id": 1993,
    "image": "https://raw.githubusercontent.com/hujiaweibujidao/poetry/master/image/image_1993.jpg",
    "name": "赵光远",
    "star": 0
  },
  "star": 3,
  "tags": []
}