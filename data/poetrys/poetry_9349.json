{
  "content": "将门子弟君独贤，一从受命常在边。未至三十已高位， \n腰间金印色赭然。前日承恩白虎殿，归来见者谁不羡。 \n箧中赐衣十重馀，案上军书十二卷。看君谋智若有神， \n爱君词句皆清新。澄湖万顷深见底，清冰一片光照人。 \n云中昨夜使星动，西门驿楼出相送。玉瓶素蚁腊酒香， \n金鞭白马紫游缰。花门南，燕支北，张掖城头云正黑， \n送君一去天外忆。",
  "dynasty": "唐代",
  "id": 9349,
  "name": "送张献心充副使归河西杂句",
  "poet": {
    "desc": "岑参（约715-770年），唐代边塞诗人，南阳人，太宗时功臣岑文本重孙，后徙居江陵。[1-2] 岑参早岁孤贫，从兄就读，遍览史籍。唐玄宗天宝三载（744年）进士，初为率府兵曹参军。后两次从军边塞，先在安西节度使高仙芝幕府掌书记；天宝末年，封常清为安西北庭节度使时，为其幕府判官。代宗时，曾官嘉州刺史（今四川乐山），世称“岑嘉州”。大历五年（770年）卒于成都。",
    "id": 113,
    "image": "https://raw.githubusercontent.com/hujiaweibujidao/poetry/master/image/image_113.jpg",
    "name": "岑参",
    "star": 0
  },
  "star": 1,
  "tags": []
}