{
  "content": "名压年芳，倚竹根新影，独照清漪。千年禹梁藓碧，重发南枝。冰凝素质，遣凡桃、羞濯尘姿。寒正峭，东风似海，香浮夜雪春霏。 \n练鹊锦袍仙使，有青娥传梦，月转参移。逋山傍莺系马，玉翦新辞。宫妆镜里，笑人间、花信都迟。春未了，红盐荐鼎，江南烟雨黄时。",
  "dynasty": "宋代",
  "id": 62423,
  "name": "汉宫春（寿梅津）",
  "poet": {
    "desc": "吴文英（约1200～1260），字君特，号梦窗，晚年又号觉翁，四明（今浙江宁波）人。原出翁姓，后出嗣吴氏。与贾似道友善。有《梦窗词集》一部，存词三百四十余首，分四卷本与一卷本。其词作数量丰沃，风格雅致，多酬答、伤时与忆悼之作，号“词中李商隐”。而后世品评却甚有争论。",
    "id": 670,
    "image": "https://raw.githubusercontent.com/hujiaweibujidao/poetry/master/image/image_670.jpg",
    "name": "吴文英",
    "star": 0
  },
  "star": 1,
  "tags": []
}