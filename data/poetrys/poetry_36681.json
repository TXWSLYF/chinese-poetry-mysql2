{
  "content": "沙鸟与山麋，由来性不羁。可凭唯在道，难解莫过诗。 \n任笑孤吟僻，终嫌巧宦卑。乖慵恩地恕，冷淡好僧知。 \n华省惭公器，沧江负钓师。露花春直夜，烟鼓早朝时。 \n世路多艰梗，家风免坠遗。殷勤一蓑雨，只得梦中披。",
  "dynasty": "唐代",
  "id": 36681,
  "name": "试笔偶书",
  "poet": {
    "desc": "郑谷（约851～910）唐朝末期著名诗人。字守愚，汉族，江西宜春市袁州区人。僖宗时进士，官都官郎中，人称郑都官。又以《鹧鸪诗》得名，人称郑鹧鸪。其诗多写景咏物之作，表现士大夫的闲情逸致。风格清新通俗，但流于浅率。曾与许裳、张乔等唱和往还，号“芳林十哲”。原有集，已散佚，存《云台编》。",
    "id": 434,
    "image": "https://raw.githubusercontent.com/hujiaweibujidao/poetry/master/image/image_434.jpg",
    "name": "郑谷",
    "star": 0
  },
  "star": 1,
  "tags": []
}