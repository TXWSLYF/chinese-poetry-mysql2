{
  "content": "林父同官意，宣尼久敬交。文场刊玉篆，武事掌金铙。 \n道合宜连茹，时清岂系匏。克勤居簿领，多暇屏讙譊. \n美酒怀公宴，玄谈俟客嘲。薄云生北阙，飞雨自西郊。 \n院暑便清旷，庭芜觉渐苞。高门关讵闭，逸韵柱难胶。 \n枳棘鸾无叹，椅梧凤必巢。忽闻徵并作，观海愧堂坳。",
  "dynasty": "唐代",
  "id": 5308,
  "name": "和左卫武仓曹卫中对雨创韵赠右卫李骑曹",
  "poet": {
    "desc": "孙逖（696～761） 唐朝大臣、史学家，今东昌府区沙镇人。自幼能文，才思敏捷。曾任刑部侍郎、太子左庶子、少詹事等职。有作品《宿云门寺阁》《赠尚书右仆射》《晦日湖塘》等传世。",
    "id": 910,
    "image": "https://raw.githubusercontent.com/hujiaweibujidao/poetry/master/image/image_910.jpg",
    "name": "孙逖",
    "star": 0
  },
  "star": 1,
  "tags": []
}