{
  "content": "记石湖佳句，为海棠花，合来西蜀。不道东州，更香霏情淑。汉竹光中，召棠阴里，想清欢未足。少驻旌麾，姑留樽俎，待春风曲。 \n见说吾家，丹溪老子，万籍名堂，孙枝犹馥。南极星边，正魁星明烛。五马归来，一龟无恙，访旧松新菊。从今长伴，西山一佛，镇岷江绿。",
  "dynasty": "宋代",
  "id": 61764,
  "name": "醉蓬莱（代寿昌州守叔祖）",
  "poet": {
    "desc": "李曾伯(1198～1265至1275间) 南宋词人。字长孺，号可斋。原籍覃怀（今河南沁阳附近）。南渡后寓居嘉兴（今属浙江）。",
    "id": 584,
    "image": "https://raw.githubusercontent.com/hujiaweibujidao/poetry/master/image/image_584.jpg",
    "name": "李曾伯",
    "star": 0
  },
  "star": 1,
  "tags": []
}