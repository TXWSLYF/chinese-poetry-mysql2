{
  "content": "始入松路永，独忻山寺幽。不知临绝槛，乃见西江流。 \n吴岫分烟景，楚甸散林丘。方悟关塞眇，重轸故园愁。 \n闻钟戒归骑，憩涧惜良游。地疏泉谷狭，春深草木稠。 \n兹焉赏未极，清景期杪秋。",
  "dynasty": "唐代",
  "id": 9000,
  "name": "游灵岩寺",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 1,
  "tags": []
}