{
  "content": "绿暗藏城市，清香扑酒尊。淡烟疏雨冷黄昏。零落酴醿花片、损春痕。 \n润入笙箫腻，春余笑语温。更深不锁醉乡门。先遣歌声留住、欲归云。",
  "dynasty": "宋代",
  "id": 51502,
  "name": "玉楼春（席上和衢守李师文）",
  "poet": {
    "desc": "毛滂，字泽民，衢州江山人，约生于嘉佑六年（1061），卒于宣和末年。有《东堂集》十卷和《东堂词》一卷传世。",
    "id": 710,
    "name": "毛滂",
    "star": 0
  },
  "star": 1,
  "tags": []
}