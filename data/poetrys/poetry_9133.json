{
  "content": "东方欲曙花冥冥，啼莺相唤亦可听。乍去乍来时近远， \n才闻南陌又东城。忽似上林翻下苑，绵绵蛮蛮如有情。 \n欲啭不啭意自娇，羌儿弄笛曲未调。前声后声不相及， \n秦女学筝指犹涩。须臾风暖朝日暾，流音变作百鸟喧。 \n谁家懒妇惊残梦，何处愁人忆故园。伯劳飞过声跼促， \n戴胜下时桑田绿。不及流莺日日啼花间， \n能使万家春意闲。有时断续听不了，飞去花枝犹袅袅。 \n还栖碧树锁千门，春漏方残一声晓。",
  "dynasty": "唐代",
  "id": 9133,
  "name": "听莺曲",
  "poet": {
    "desc": "韦应物（737～792），中国唐代诗人。汉族，长安(今陕西西安)人。今传有10卷本《韦江州集》、两卷本《韦苏州诗集》、10卷本《韦苏州集》。散文仅存一篇。因出任过苏州刺史，世称“韦苏州”。诗风恬淡高远，以善于写景和描写隐逸生活著称。",
    "id": 564,
    "image": "https://raw.githubusercontent.com/hujiaweibujidao/poetry/master/image/image_564.jpg",
    "name": "韦应物",
    "star": 0
  },
  "star": 2,
  "tags": []
}