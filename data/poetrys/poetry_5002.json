{
  "content": "图书应明主，策府宴嘉宾。台曜临东壁，乾光自北辰。 \n网罗穷象系，述作究天人。圣酒千钟洽，仙厨百味陈。 \n成山徒可仰，涉海讵知津。幸逢文教盛，还睹颂声新。",
  "dynasty": "唐代",
  "id": 5002,
  "name": "奉和圣制送张说上集贤学士赐宴（赋得宾字）",
  "poet": {
    "desc": "刘升，彭城（今江苏徐州）人。唐开元中书舍人。景云（710年~711年）中授右武卫骑曹参军。开元（713年~741年）中累迁中书舍人太子右庶子。能文，善草隶，亦工八分。开元八年华阴主簿咸廙所撰唐华岳精享昭应碑，为其所八分书。《唐书本传、金石文字记、徐州志》",
    "id": 1591,
    "name": "刘升",
    "star": 0
  },
  "star": 1,
  "tags": []
}