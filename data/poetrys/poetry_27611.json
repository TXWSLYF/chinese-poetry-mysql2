{
  "content": "草色人心相与闲，是非名利有无间。桥横落照虹堪画， \n树锁千门鸟自还。芝盖不来云杳杳，仙舟何处水潺潺。 \n君王谦让泥金事，苍翠空高万岁山。 \n天汉东穿白玉京，日华浮动翠光生。桥边游女珮环委， \n波底上阳金碧明。月锁名园孤鹤唳，川酣秋梦凿龙声。 \n连昌绣岭行宫在，玉辇何时父老迎。",
  "dynasty": "唐代",
  "id": 27611,
  "name": "洛阳长句二首",
  "poet": {
    "desc": "杜牧（公元803－约852年），字牧之，号樊川居士，汉族，京兆万年（今陕西西安）人，唐代诗人。杜牧人称“小杜”，以别于杜甫。与李商隐并称“小李杜”。因晚年居长安南樊川别墅，故后世称“杜樊川”，著有《樊川文集》。",
    "id": 211,
    "image": "https://raw.githubusercontent.com/hujiaweibujidao/poetry/master/image/image_211.jpg",
    "name": "杜牧",
    "star": 0
  },
  "star": 3,
  "tags": []
}