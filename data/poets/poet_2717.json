{
  "desc": "刘潜，字仲方，曹州定陶人。少卓逸有大志，好为古文，以进士起家，为淄州军事推官。尝知蓬莱县，代还，过郓州，方与曼卿饮，闻母暴疾，亟归。母死，潜一恸遂绝，其妻复抚潜大号而死。时人伤之，曰：“子死于孝，妻死于义。”同时以文学称京东者，齐州历城有李冠，举进士不第，得同《三礼》出身，调乾宁主簿，卒。有《东皋集》二十卷。《唐宋诸贤绝妙词选》录有《六州歌头》一首。",
  "dynasty": "宋代",
  "id": 2717,
  "name": "刘潜",
  "star": 0
}