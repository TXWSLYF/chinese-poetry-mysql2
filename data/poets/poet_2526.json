{
  "desc": "韦表微，始举进士登第，累佐藩府。元和十五年，拜监察御史。逾年，以本官充翰林学士。迁左补阙、库部员外郎、知制诰。满岁，擢迁中书舍人。俄拜户部侍郎，职并如故。时自长庆、宝历，国家比有变故，凡在翰林，迁擢例无满岁，由是表微自监察，六七年间，秩正贰卿，命服金紫，承遇恩渥，盛于一时。卒，年六十。表微少时，克苦自立。著《九经师授谱》一卷，《春秋三传总例》二十卷。",
  "dynasty": "唐代",
  "id": 2526,
  "name": "韦表微",
  "star": 0
}